༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W2124
n/a
11 GS105573
n/a
LCCN:
ISBN:
Title:
གྲུབ་མཐའ་ཤེལ་གྱི་མེ་ལོང
grub mtha' shel gyi me long
Author:
བློ་བཟང་ཆོས་ཀྱི་ཉི་མ་
blo bzang chos kyi nyi ma
n/a
Descriptor:
Original Publication:
n/a;n/a
Place:
lan krulu
Publisher:
kan su'u mi rigs dpe skrun khang
Date:
1984
Volume:
Total Volumes:
TBRC Pages:
1
1
In/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: history



དཔེ་སྐྲུན་གསལ་བཤད།
་
་་་་་་
དཔེ་སྐྲུན་གསལ་བཤད།
E
༄༅། །གྲུབ་མཐའ་ཐམས་ཅད་ཀྱི་ཁུངས་ དང་འདོད་ཚུལ་སྟོན་པ་་་་་་
ལེགས་བ ཤད་ཤེལ་གྱི་མེ་ལོང་ངམ་ཐུའུ་བཀྭན་གྲུབ་མཐའ་ཞེས་གྲགས་སྙན་་་་་
ཡོངས་སུ་ཁྱབ་པའི་ལོ་རྒྱུས་ཀྱི་གཙུག་ལག་ཆེན་པོ་འདི་ནི། བྱང་གི་དགོན་
ཆེན་བཞིའི་ཡ་གྱལ་དགོན་ལུང་བྱམས་པ་གླིང་གི་བླ་མ་ཐུའུ་བཀྭན་ངག་དབང་
ཆོས་ཀྱི་རྒྱ་མཚོའི་སྤྲུལ་སྐུ། ཆིན་རྒྱལ་རབས་ཀྱི་ཆན་ལོང་གོང་མའི་ལུང་
ལས་ རྣམ་དག་བསླབ་ལྡན་བསམ་གཏན་གྱི་སློབ་དཔོན་འ ཕ གས་པ་ཆེན་པོར་་་
བསྔགས་པའི་ཐུའུ་བཀྭན་བློ་བཟང་ཆོས་ཀྱི་ཉི་མའམ། མཚན་གཞན་དྷརྨ་
བཛྲ་ཞེས་བྱ་བ་དེ་ཉིད་ཀྱིས་མཛད་པ་ཡིན་ནོ། །
ད་ནི་མཁས་པའི་དབང་པོ་དེ་ཉིད་འཁྲུངས་པའི་ཡུལ་དང་དུས་ནི།
སྔར་དཔའ་རིས་དང་ཕོ་རོད་གཉིས་སུ་ཡོད་པའི་ཕོ་རོད་ཀྱི་ཕྱོ གས་ (དེང་དུས་
ཀན་སུའུ་ཞིང་ཆེན་དཔའ་རིས་བོད་རིགས་རང་སྐྱོང་རྫོང་གི་ཁོངས་སུ་་་་་་་
གཏོ གས་པ》ཏེ། ལང་གྲུའུ་སྡེ་བཞི་ཞེས་གྲགས་པ་ལས་ཤར་སྤྲུལ་པའི་སྡེ་
དང་ཧ་ཅང་ཐག་མི་རིང་བའི་གནས། རི་བྲག་ཚར་དུ་དངར་བ་ལ།
ནགས་ཚལ་དང་རྩི་སྨན་མེ་ཏོག་སྣ་ཚོགས་འཁྲུངས་ཤིང་རྫ་ཆུ་བསིལ་མ་ཕྱོ གས་
ཀུན་ནས་འབབ་པ། སྤང་ལྗོངས་དང་ནེའུ་གསིང་རྣམ་པར་མཛེས་ཤིང་
ཡིད་དུ་འོང་བ་དུ་མ་དང་ལྡན་པ། སྔར་ཆ་གཱན་ཝོལ་དང་ཕྱིས་སུ་ཕུན་



དཔེ་སྐྲུན་གསལ་བཤད། །
ཚོ གས་ལུང་བར་གྲགས་པ་དེར། རབ་བྱུང་བཅུ་གཉིས་པའི་མེ་སྦྲུལ(སྤྱི་ལོ་
1737-1802) ལ་ཡབ་དབང་སྐྱབས་རྒྱལ་དང་ཡུམ་ཆོས་མཚོ་སྐྱིད་ཀྱི་་་
སྲས་སུ་འཁྲུངས་ཤིང་། དགུང་གྲངས (གནམ་ལོ་བགྲངས་པས)དྲུག་ཅུ་རེ་
དྲུག་ལ་བཞུགས། ༈ མཁས་པའི་དབང་པོ་འདི་ཉིད་སྐུ་ན་ཕྲ་མོའི་དུས་ནས་
རྗེ་བཙུན་ངག་དབང་བྱམས་པ་དང་། གཞན་ཡང་ལྕང་སྐྱ་རོལ་བའི་རྡོ་
རྗེ༑ མདོ་སྨད་བསྟན་པའི་མངའ་བདག་དཀོན་མཆོག་འཇིགས་མེད་དབང་
པོ་དང༌། ཁྱབ་བདག་སྟག་ཕུ་བ་ཆེན་པོ་ཧ་ས་བཛྲ་ཞ བས་ དང༌། བསླབ་
གསུམ་རིག་གནས་རྒྱ་མཚོའི་མངའ་བདག་པཎྜི་ཏ་ཛྙཱ་ན་ཤྲཱི་བྷུ་སོགས་ཡོངས་་་་
འཛིན་དམ་པ་བཅུ་ཕྲག་གསུམ་ལྷག་བསྟེན་ཏེ། རྟག་སྦྱོར་དང་གུས་སྦྱོར་
གྱི་བརྩོན་པ་དྲག་པོས་གསན་སྦྱོང་ལྷུར་བཞེས་པས་མཁྱེན་རབ་དང་རྣམ་་་་་
དཔྱོད་ཀྱི་རྩལ་ལ་འགྲན་པའི་ཟླ་དང་བྲལ་བར་གྱུར། གཞན་ཡང་སྙན་ངག
མངོན་བརྗོད། སྡེབ་སྦྱོར། སྐར་རྩིས་སོགས་ཐ་སྙད་རིག་གནས་ཀྱི་
སྐོར་ལའང་སྦྱངས་པ་མཐར་སོན་མཛད་ཅིང་། བསྟན་པ་དང་འགྲོ་ བའི་
དོན་ལ་སྨན་པའི་ལེགས་མཛད་ཀྱི་འཕྲིན་ལས་ས་སྟེང་ཡོངས་ལ་བར་མེད་དུ་་་
ཁྱབ་པ ས་གྲགས་སྙན་གྱི་བ་དན་དཀར་པོ་ཕྱོགས་བཅུར་གཡོ། དེའི་ཚེ་ཀུན་
མཁྱེན་འཇིགས་མེད་དབང་པོའི་སྲས་ཀྱི་ཐུ་བོ། མཁས་གྲུབ་དམ་པ་དཀོན་
མཆོག་བསྟན་པའི་སྒྲོན་མེ་ནས་འདི་ལྟ་བུ་ཞིག་རྩོམ་དགོས་ཞེས་དངུལ་གྱི་་་་་
མཎྜལ་ལྷ་རྫས་དང་བཅས་བསྐུལ་བ་ལ་བརྟེན་ནས། གྲུབ་མཐའ་ཐམས་
ཅད་ཀྱི་འབྱུང་ཁུངས་གསལ་བོར་སྟོན་ པའི་ གཞུང་ཤིན་ཏུ་རྒྱས་པ་ཞིག་གནང་་་
བ ཞེད་ཡོད་ནའང་། ཆོས་སྲིད་འཕྲིན་ལས་ཀྱི་རླབས་འཕྲེང་གཅིག་རྗེས་



དཔེ་སྐྲུན་གསལ་བཤད།
3
གཅིག་ནོན་གྱིས་བར་མཚམས་མེད་པ་ལྟ་བུས་ལོང་སྐབས་ཕྲོགས་ཏེ་རེ་ཞིག་་་་
རྩོམ་སྒྱུར་མ་སོང་བ་ན། པེའི་ཟེའི་དགོན་སྡེའི་ཁྲི་བ་གཞུང་བརྒྱ་སྨྲ་བའི་ལྷ་
རམས་པ་ཡེ་ཤེས་དོན་གྲུབ་ཀྱིས་ཀྱང་འཕྲིན་ཡིག་གི་ལམ་ནས་ཡང་ཡང་བསྐུལ་
བ་དང་། གཞན་ཡང་རིགས་པ་སྨྲ་བ་ཨོའུ་ཧན་དཀའ་བཅུ་ཡོན་ཏན་དཔལ་
བཟང་དང་ཁྲེན་ཟིན་དཀའ་བཅུ་བསྟན་འཛིན་རྒྱ་མཚོ་སོགས་ཆོས་སྡེ་ཆེན་པོ་་
དགོན་ལུང་བྱམས་པ་གླིང་གི་གྲྭ་རིགས་རྣམ་དཔྱོད་དང་ལྡན་པ་མང་པོ་ཞིག་་་་
གིས་ཀྱང་གསོལ་བ་བཏབ་པ་ལ་བརྟེན་ནས་ལེགས་བཤད་འདིའི་ཕྱེད་ཙམ་་་་་
མཛད་ཟིན་པ་ན། མདོ་སྔགས་རིག་གནས་མཐའ་དག་ལ་མཁྱེན་དཔྱོད་
འགྲན་ཟླ་དང་བྲལ་བ་རོང་པོ་བིའི་པ་སྤྲུལ་སྐུ་ངག་དབང་མི་ཕམ་ཟླ་བས་ ཀྱང་་
ལེགས་བ ཤད་འདིའི་མཇུག་ཡོངས་སུ་རྫོགས་པ་ཞིག་མྱུར་དུ་འགྲུབ་རྒྱུའི་་
བཀའ་དྲིན་ཡང་ཡང་ཞུས་པ་བཅས་ལ་བ རྟེན་ནས། ཐུགས་ཀྱི་དགོངས་པ་
མཁའ་སྤྱོད་ཞིང་དུ་གཏད་ཟིན་ནའང་། ཕྱི་རབས་ཀྱི་གདུལ་བྱ་རྣམས་ལ་
ཉིད་ཀྱི་ཞལ་སྐྱིན་ལྟ་བུར་ལེགས་བཤད་ཀྱི་དགའ་སྟོན་འདི་ཉིད་གནང་རྒྱུ་ཆ་་་་
མ་ཚང་བར་དགོངས་ཏེ། ནམ་ཟླ་དགུན་གྱི་གྲང་སྒང་དང་ཉི་མ་ཐུང་དུས་
ཡིན་ཀྱང་གྲུབ་མཐའ་ལ་མཁོ་བའི་ཕྱག་དཔེ་མང་པོ་གཟིགས་རྒྱུ་དང༌། སམ་
ཊར་ཕྱག་བྲིས་གནང་རྒྱུའི་སྐོར་ཕལ་ཆེར་མཚན་མོ་མར་མེའི་ངོས་ལ་གནས་་་་་
ནས། དྲུང་ཡིག་བློ་བཟང་དར་མ་དང་ངག་དབང་ཕུན་ཚོགས་ཡེ་ཤེས་
དཔལ་ལྡན་གསུམ་ལ་བཀྲམ་སྟེ་འབྲིར་བཅུག་པ་སོགས་ཐུགས་བྲེལ་ཤིན་ཏུ་ཆེ་་
བའི་རྣམ་པས་ལེགས་བ ཤད་འདིའི་མཇུག་གྲུབ་པར་བགྱིས་པའི་ལྷག་བསམ་་་
གྱི་བཀའ་དྲིན་བསྐྱངས་སོ་ཞེས་ ཕལ་ཆེར་རྩོམ་པ་བོའི་རྣམ་ཐར་སོགས་སུ་་་་་
་་་་་་
E
་



དཔེ་སྐྲུན་གསལ་བ ཤད།
གསལ་ལོ། །
རྩོམ་པ་བོ་རང་ཉིད་གྲུབ་མཐའ་རི་བོ་དགེ་ལྡན་པར་གཏོ གས་ཀྱང་།
གཞུང་འདིར་གྲུབ་མཐའ་སོ་སོའི་འབྱུང་ཁུངས་དང་ཐུན་མོང་མ་ ཡིན་པའི་་་་
འདོད་ཚུལ་གཙོ་ཆེ་བའི་རིགས་གསལ་ བར་ཐོན་ཅིང་། དགག་གཞག་གི་
རྣམ་གཞག་ཧ་ཅང་སྤྲོས་ཆེ་བས་མ་བརྒྱན་པ་དང༌། ཕྱོགས་ལྷུང་སྒྲོ་སྐུར་
སོགས་ཀྱིས་ཀྱང་མ་བསླད་པར། ཚིག་ཉུང་ལ་དོན་གསལ་བའི་ལེགས་བ ཤད་
ཀྱི་གཏེར་ཆེན་པོར་ གྱུར་པ་ནི་མཁས་པ་སུ་ཞིག་གིས་བལྟས་ཀྱང་བསྔགས་པར་
རིགས་པའི་ཡོན་ཏན་ཁྱད་པར་ཅན་ དང་ ལྡན་པ་ཞིག་ ཏུ་ངེས་སོ། །
རྒྱུ་མཚན་དེ་དག་གི་རྐྱེན་གྱིས། དེང་ཆར་འདི་ག་དཔེ་སྐྲུན་ཁང་ གིས་
རྒྱ་གར་དང་། རྒྱ་ནག བོད། ཧོར་ཡུལ། ལི་ཡུལ་བཅས་སུ་བྱུང་
བའི་མུ་སྟེ གས་པ་དང༌། བོན་པོ། རྙིང་མ། བཀའ་བརྒྱུད། བཀའ་
གདམས། ས་སྐྱ། ཞི་བྱེད། དགེ་ལུ གས་སོ གས་གྲུབ་མཐའ་མི་འདྲ་བ་མང་
པོ་བྱུང་བ་རྣམས་ཀྱི་འབྱུང་ཁུངས་དང༌། ལོ་རྒྱུས། སོ་སོའི་ལྟ་བའི་འདོད་
ཚུལ་སོགས་ཞིབ་འཇུག་གི་ལས་ལ་གཞོལ་བ་རྣམས་ལ་སྨན་པའི་གསོས་སུ་གྱུར་
ན་སྙམ་ནས་ལྕགས་དཔར་དུ་བཏབ་པ་ལགས་སོ། །
ཞེས་ཀན་སུའུ་མི་རིགས་དཔེ་སྐྲུན་ཁང་གིས།
སྤྱི་ལོ ༡༩༨༢ ཟླ་༡༡ ཡར་ཚེས་ལ་ཕུལ་བ་དགེ་ལེགས་འཕེལ།
a



དཀར་ ཆག
དཀར་ ཆག
བ•• ••• •.• •• （
4
）
མཆོད་བརྗོད་དང་རྩོམ་པར་དམ་བཅའ་བ ....…....….…….…..…. ( 1 ）
བརྩམས་ཆོས་སྤྱིར་བཤད་པ….....…........
ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ་
.....…..……. ( 5 ）
དང་པོ། ཕྱི་བ་མུ་སྟེ གས་པའི་བྱུང་ཚུལ་...…..…- ( 5)
༡ མུ་སྟེ གས་པ་ཇི་ལྟར་བྱུང་ བའི་ལོ་རྒྱུས་བ ཤད་པ
• • • • (
5
)
༢ མུ་སྟེ གས་པའི་འདོད་ཚུལ་མདོ་ཙམ་བཤད་པ （ 7)
༣ མུ་སྟེ གས་པ་བཤད་པའི་དགོས་པ་བསྟན་པ... ( 16 )
གཉིས་པ། ནང་བ་སངས་རྒྱས་པའི་བྱུང་ཚུལ... ( 18 ）
༡ གྲུབ་མཐའ་སྨྲ་བ་བཞིའི་བྱུང་ཚུལ ..…..…..…….. ( 18 ）
༢ གྲུབ་མཐའ་སྨྲ་བ་བཞིའི་ལྟ་བའི་བཞེད་ཚུལ་མདོ་
ཙམ་བསྟན་པ... ...... ...…..............…...…...... （ 30）
（2) གྲུབ་མཐའ་སྨྲ་བ་བཞིའི་སོ་སོའི་ལུ གས་ཀྱི་
དགག་བྱའི་འདོད་ཚུལ ..…..................…..... (31）
（༢) བདག་མེད་ཕྲ་ར གས་ཀྱི་འཇོག་ཚུལ……….…... ( 41）
པ



，
དཀར་ ཆག
ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ་
...…...….…….......…... ( 48)
དང་པོ། གངས་ཅན་གྱི་ལྗོངས་སུ་སངས་རྒྱས་ཀྱི་
བསྟན་པ་བྱུང་ཚུལ ................................. ( 49 ）
༡བསྟན་པ་སྔ་དར་བྱུང་ བའི་ཚུལ...…..........…... ( 49）
༢བསྟན་པ་ཕྱི་དར་བྱུང་ བའི་ཚུལ...........…..…... ( 51 ，
གཉིས་པ། གྲུབ་མཐའ་སོ་སོའི་བྱུང་ཚུལ ...……….. ( 54 ）
༢ རྙིང་མ་བ.........
..• （55）
（2) སྤྱིར་གསར་རྙིང་གཉིས་ཀྱི་དབྱེ་མཚམས་ངོས་
བཟུང་བ ..….….…..…..…….
（༢) བྱེ་བྲག་ཏུ་རྙིང་མ་བ་བྱུང་ཚུལ……....…….…... ( 57)
<༡> རྙིང་མ་བའི་གྲུབ་མཐའ་ཇི་ལྟར་བྱུང་ཚུལ... （ 57)
<༢> རྙིང་མ་བའི་གྲུབ་མཐའི་འདོད་ཚུལ......... ( 69 )
<༣> རྙིང་མ་བའི་གྲུབ་མཐའ་ལ་ཅུང་ཟད་དཔྱད་
པ........…...…..
... ........• （ 73）
（༤》ཕྱིས་ཀྱི་བྱུང་བ་འགའ་ཞིག་བརྗོད་པ ...... (？？)
༢ བཀའ་གདམས་པ...................…….…...... (31）
（2) ཇོ་བོའི་བཀའ་དྲིན་ལས་བཀའ་གདམས་ཀྱི་
ལུགས་སྲོལ་བྱུང་ཚུལ ..…..…..…..……..…..…... ( 81 )
（༢）ཇོ་བོ་ཆེན་པོར་བ རྟེན་ནས་བསྟན་པ་བསྟན་
...... ........• （ 55}
•
...
，



-
-
ལ
... ...................... （ 89)
，
དཀར་ ཆག
འཛིན་གཞན་བྱུང་ཚུལ .....
（༣） བཀའ་གདམས་ཀྱི་བསྟན་པའི་སྤྱི་བབ་
བ ཤད་པ •• ... ............…..............• ( 93)
༡> ཆོས་ཀྱི་རྣམ་གྲངས... ........…......…...…...... ( 93)
（༢》 བཀའ་གདམས་ཀྱི་སྐྱེས་བུ་དམ་པ་རིམ་བྱོན་
གྱི་མཛད་སྤྱོད་སྤྱིའི་སྡོམ ......…..…..…..…….. (105)
༣ བཀའ་བརྒྱུད་པ.............….........…..……..…... (107)
(2) བཀའ་བརྒྱུད་པའི་མིང་བྱུང་ཚུལ..….….…... (108)
(༢) བཀའ་བརྒྱུད་སྤྱིའི་བྱུང་ཚུལ ...........……. (108)
（༣）བཀའ་བརྒྱུད་མོ་སོའི་མིང་བྱུང་ཚུལ.……….…... (109)
（༡）ཤངས་པ་བཀའ་བརྒྱུད ...…..…..…..…..…..…... (109)
<༢>དྭགས་པོ་བཀའ་བརྒྱུད .....…….……..…..….…... (112)
[༡] ཀརྨ་བཀའ་བརྒྱུད ..…..…….…..…..…...
...... .....• （115)
[༢] ཕག་གྲུའི་བཀའ་བརྒྱུད ..………….… ••• •.• •• (121）
[༣] ཞང་ཚལ་བ ......….….....…......
•.• •• བ•• •• ••• (124）
[༤] འབྲི་གུང་བ ..............…...
[༥] འབྲུག་པ ...….…..…..….......…..…... (127）
[༦] སྟག་ལུང་བཀའ་བརྒྱུད ................. (131)
[༧] འབའ་རོམ་བཀའ་བརྒྱུད................. (133)
[༨] གཡའ་བཟང་བཀའ་བརྒྱུད ..………….....….. (134）



#
r
.
-
-
-
དཀར་ ཆག
[༩] ཁྲོ་ཕུ་བཀའ་བརྒྱུད….......…........…..... (135)
（༤） བཀའ་བརྒྱུད་པའི་ལྟ་སྒོམ་གྱི་རྣམ་གཞག་
ཕྱོ གས་ཙམ་ཞིག་བཤད་པ ..…..…..…..…... (139)
(༥)ཅུང་ཟད་དཔྱད་པ…...........…....…..….. (153)
༧ ཞི་བྱེད་པ.....….......................…............(161)
(༡) ཞི་བྱེད་པའི་གྲུབ་མཐའ་བྱུང་ཚུལ་དངོས་... (161)
（༢) ཞི་བྱེད་པའི་ཡ་གྱལ་གཅོད་ལུགས ....…... (171)
ས་སྐྱ་བ... ••• ............ ........…...….…..... (175)
（2） སྤྱིར་ས་སྐྱ་བའི་གྲུབ་མཐའ་བྱུང་ཚུལ ... (176)
（༢) བྱེ་བྲག་ཏུ་ཆོས་ཀྱི་གཙོ་བོ་ལམ་འབྲས་སོགས་
བྱུང་ཚུལ ................ ............ .....• (194）
（༣）ས་སྐྱ་བའི་ལྟ་བའི་བཞེད་ཚུལ .......…..…... (199)
<༡> མདོ་ལུགས་ཀྱི་ལྟ་བའི་བཞེད་ཚུལ ......... (199)
༢> སྔགས་ལུགས་ཀྱི་ལྟ་བའི་བཞེད་ཚུལ ..…... (204）
༦ ཇོ་ནང་བ ..................... ..…..............(212)
（2) ཇོ་ནང་བ་ཇི་ལྟར་བྱུང་ བའི་ཚུལ .....…..….. (212)
（༢） ཇོ་ནང་བའི་གཞན་སྟོང་གི་ལྟ་བའི་འདོད་
ཚུལ ................... ... • ..............…...... (218）
（༣) ཇོ་ནང་བའི་ལྟ་བ་ངན་པར་བསྒྲུབ་པ ... (219)
༧ གྲུབ་མཐའ་ཉི་ཚེ་བ་འགའ་ཞིག་བྱུང་ཚུལ.........（233）



་
དཀར་ ཆག
ར དགེ་ལུགས་པ ........…..............…............ (235)
（2) དགེ་ལུགས་པའི་གྲུབ་མཐའ་བྱུང་ཚུལ ..... (235）
བ༢༡》རྗེ་ཙོང་ཁ་པ་ཆེན་པོ་འཇིག་རྟེན་དུ་བྱོན་
པའི་ཚུལ།
• •• (237)
(2)ཡོན་ཏན་ཐམས་ཅད་ཀྱི་གཞི་མ་སྡོམ་པའི་ཚུལ་
བཞེས་པའི་ཚུལ ......…........................... (238）
(༢]མང་དུ་ཐོས་པ་ལུང་གི་ཡོན་ཏན་ལ་མངའ་
བརྙེས་པ... ... ... བ..................(239）
(༣） བསྒོམས་པས་ཉམས་རྟོ གས་ཀྱི་ཡོན་ཏན་བརྙེས་
པའི་ཚུལ ...…...................................... (265）
<༢> བསྟན་པ་ལ་བྱ་བ་མཛད་པའི་ཚུལ ........• (279)
(༡） བསྟན་པའི་རྨང་བཙུགས་པའི་ཚུལ......(279)
(༢） མཁས་པའི་བྱ་བ་གསུམ་གྱིས་འཕེལ་རྒྱས་སུ་
མཛད་ཚུལ ..............................(283）
（༢) རྗེ་བླ་མའི་རིང་ལུགས་དྲི་མ་མེད་པ་བསྟན་འཛིན་
རྣམས་ཀྱིས་རྒྱས་པར་མཛད་པའི་ཚུལ ... (305）
༥༡» རྗེའི་དངོས་སློབ་རྣམས་ཀྱིས་རྒྱས་པར་
མཛད་པའི་ཚུལ ..............….........（305)
<༢> ཕྱིས་སུ་བྱོན་པ་རྣམས་ཀྱིས་རྗེའི་བསྟན་པ་
ལ་བྱ་བ་བྱས་པའི་ཚུལ ..........…..…..(344）
，
，



དཀར་ ཆག
（༣）དགེ་ལྡན་པའི་མཁས་གྲུབ་དམ་པ་རྣམས་
ཀྱི་ཐུན་མོང་གི་རྣམ་ཐར་སྤྱི་སྡོམ་ཙམ་བཤད་པ （349)
（༣) ལུགས་མཆོག་དེ་ཉིད་གཞན་ལས་ཁྱད་པར་
དུ་འ ཕ གས་ཚུལ.....…..….…..…..…….….....(351）
ཟུར་བཀོད...............…..…..…..…..…….…….…..…...…... (378)
༩ བོན་པོ .................…..…......…...…..…...... (378）
（༡) བོན་གྱི་གྲུབ་མཐའ་བྱུང་ཚུལ ..…….…... ••• （379）
（༢)བོན་པོ་སོ་སོའི་བྱུང་ཚུལ...….…. ... (380）
«༡)་བརྡོལ་བོན ...... ་༌༌་"
•... （380)
«༢） འཁྱར་བོན .....…..…..…..….…….…….. • (381）
《3) བསྒྱུར་བོན ........…........….....…...
(༣)བོན་པོའི་ཆོས་ལུགས .....…….……..….…......... (383)
(༧）བོན་པོའི་ལྟ་སྒོམ་སོགས་ཀྱི་འདོད་ཚུལ……（385)
(༥）བོན་གྱི་དགོན་སྡེ ..............….…..…..…...(389)
ལེའུ་གསུམཔ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་
མཐའ་བྱུང་ཚུལ….…... •........... (391）
༡ སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་
ཚུལ .......…...…........…......….…......... (392）
༢ ཟླ་བ་ལྟ་བུའི་ཆོས་ལུགས་དོའུ་སི་ཞེས་པ་བོན་གྱི་
གྲུབ་མཐའ་བྱུང་ཚུལ ..…...…..…...…..….. (412）
...... (382）



དཀར་ ཆག
༣ ལུགས་སྲོལ་ཉི་ཚེ་བ་འགའ་ཞིག་བྱུང་ཚུལ..... (415)
༤ ནང་བ་སངས་རྒྱས་པའི་ཆོས་ལུགས་
བྱུང་ཚུལ ••• •.• ༠•• •....• ••• ••• ••• ••• •བབ..• (418)
（2) རྒྱ་གར་ནས་བྱུང་ བའི་ཚུལ .....…....…...(419)
(༢) བོད་ནས་བྱུང་ བའི་ཚུལ .......…......….. (440)
ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ་
...... ........…..• (447)
༡ སོག་ཡུལ་དུ་བསྟན་པ་དར་བའི་ཚུལ..…...... (448)
༢ལི་ཡུལ་དུ་བསྟན་པ་དར་བའི་ཚུལ….…..….…... (460)
༣ ཤམྦྷ་ལའི་ཡུལ་དུ་བསྟན་པ་དར་བའི་ཚུལ . (461)
ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ….….…….…….…….. (470)
སྨོན་བྱད་དང་སྦྱར་བྱད་
•• •• • (481）



མཆོད་བརྗོད་དང་རྩོམ་པར་དམ་བཅའ བ།
བ
་
，
=
མཆོད་བརྗོད་དང་རྩོམ་པར་དམ་བཅའ་བ།
༄༅། །རབ་འབྱམས་གྲུབ་མཐའི་དབྱེ་བ་ཀུན་གཟིགས་ནས། །སྨྲ་
ངན་གྲུབ་མཐའི་འདོད་པ་སུན་ཕྱུངས་ཏེ། །རྣམ་དག་གྲུབ་མཐའི་དེ་ཉིད་
འདོམས་མཛད་པ། །ཐུབ་དབང་གྲུབ་མཐའི་བདག་པོར་ཕྱག་འཚལ་ལོ། །
རྒྱལ་བའི་གསུང་གི་གསང་མཛོད་ཀུན་བཟུང་སྟེ། །གྲངས་མེད་ཞིང་དུ་
སྣ་ཚོགས་སྤྲུལ་པ་ཡིས། །ཟབ་རྒྱས་ཆོས་ཀྱི་དགའ་སྟོན་འགྱེད་མཛད་པ། །
མི་ཕམ་འཇམ་པའི་དབྱངས་ལ་གུས་ཕྱག་འཚལ། །
ཚུལ་གཉིས་འདབ་བརྒྱ་བ་དང་ཀུ་མུ་ཏ་ཚལ་སོ་སོར་ལེགས་འབྱེད་་་་་་
པའི། ། ཉི་ཟླ་ཟུང་ཅིག་འཆར་ཞེས་རྒྱལ་བ་རང་གིས་ལུང་བསྟན་ཇི་བཞིན་
དུ། ༑ གསུང་རབ་དྲང་ངེས་ལེགས་པར་ཕྱེ་སྟེ་དབུ་སེམས་ཤིང་རྟའི་སྲོལ་ཆེན་
པོ། ༑ གསལ་མཛད་ཀླུ་སྒྲུབ་ཐོགས་མེད་ཅེས་གྲགས་འཇིག་རྟེན་མིག་གཉིས་
རྒྱལ་གྱུར་ཅིག །
འཕ གས་ལྷ་དཔའ་བོ་ལེགས་ལྡན་སངས་རྒྱས་བསྐྱངས། །ཟླ་གྲགས་ཞི་
ལྷ་དབྱིག་གཉེན་སེང་གེ་བཟང་། །བློ་བརྟན་ཕྱོགས་གླང་ཆོས་གྲགས་ཡོན་་
ཤཱཀ་སོགས། །འཛམ་གླིང་མཛེས་རྒྱན་རྣམས་ལ་གུས་པས་འདུད། །
ཐེག་མཆོག་བླ་ན་མེད་པའི་ཁང་བཟང་དུ། །བདེ་སྟོང་ཆང་གིས་རབ་
མྱོས་གསང་ཆེན་གླུས། །སྐལ་བཟང་གྲུབ་མཆོག་དགའ་སྟོན་ལ་སྦྱོར་བ། །



，
-
--
-
-
-
-
-
མཆོད་བརྗོད་དང་རྩོམ་པར་དམ་བཅའ་བ།
རྣལ་འབྱོར་དབང་ཕྱུག་ཚོགས་ལའང་ཕྱག་བགྱིའོ། །
གངས་རིས་བསྐོར་ཀྱང་རྨོངས་པའི་མུན་འཐིབས་པའི། །ལྗོངས་འདིར་
དམ་ཆོས་ཉི་མ་འོད་པོ་ཆེ། །ཐུགས་བསྐྱེད་རྟ་ལྗང་ཤུགས་ཀྱིས་འདྲེན་མཛད་
པའི༑ ༑ ལོ་པཎ་ཆོས་རྒྱལ་བཀའ་དྲིན་དྲན་པས་འདུད། །
ཐ་དད་འབབ་ཀྱང་རྒྱ་མཚོར་ག ཅིག་ཏུ་འདྲེ་བའི་ཆུ་ཀླུང་བཞིན། །ཐ་
དད་བཀྲལ་ཡང་མཐར་ཐུག་དགོངས་པ་གཅིག་ཏུ་ལེགས་འབབ་པའི། །ཐ་
དད་གྲུབ་མཐའི་སྲོལ་མང་གངས་ཅན་ལྗོངས་འདིར་དར་མཛད་པ། །ཐ་
དད་སྣང་ཡང་ངོ་བོ་གཅིག་གྱུར་སྐྱེས་མཆོག་ཡོངས་ལ་འདུད། །
དཀའ་བ་དུ་མས་གསེར་གྱི་གླིང་ནས་ཉེར་བླངས་བྱང་ཆུབ་སེམས་ཀྱི་
གདམས་པ་དབང་གི་རྒྱལ། །བོད་ཡུལ་གདུལ་བྱར་བརྩེ་བས་འཕ ངས་མེད་
སྩོལ་མཛད་ཇོ་བོ་ཆེན་པོ་དཱི་པཾ་ཀ་ར་དང༌། །ཡོངས་རྫོ གས་ཐུབ་བསྟན་བདག་
གིར་བཞེས་ཏེ་ལེགས་བ ཤད་གཏ མ་ དང་རྣམ་ཐར་གཙང་མའི་ངོ་མཚར་་་་་་་་
གྱིས༑ ༑ ཀུན་ལས་ཁྱད་འ ཕ གས་དགེ་ལྡན་སྲོལ་འབྱེད་ རྒྱལ་བ་གཉིས་པ་སྲས་
དང་བཅས་ལ་སྙིང་ནས་འདུད། །
མགོན་དེའི་རིང་ལུགས་དྲི་བྲལ་ཡིད་བཞིན་ནོར། །བཤད་དང་སྒྲུབ་
པའི་ རྒྱལ་མཚན་རྩེར་བཀོད་དེ། །འཛད་མེད་དགེ་ལེགས་འདོད་དགུའི་ཆར་
འབེ བས་པའི། །དགེ་ལྡན་བསྟན་འཛིན་རྣམས་ལ་ཕྱག་བགྱིའོ། །
འོད་དཔག་མེད་དང་འཇིག་རྟེན་དབང་ཕྱུག་གཉིས། །ངུར་སྨྲིག་གར་
གྱིས་ཐུབ་བསྟན་སྙིང་བོ་མཆོག །སྲིད་མཐའི་བར་དུ་མི་ཉམས་འཕེལ་མཛད་
པ༑ ༑ རྒྱལ་བའི་དབང་པོ་ཡབ་སྲས་གཙུག་ན་རྒྱལ། །འགྲོ་ལ་བུ་ལྟར་བརྩེ་བའི་



]
མཆོད་བརྗོད་དང་རྩོམ་པར་དམ་བཅའ་བ།
དབང་གྱུར་ཐུགས་གསང་འཛད་མེད་ཆོས་མཛོད་སྒོ་ཕྱེ་ནས། །ལེགས་བ ཤད་
དབྱིག་གི་སྙིང་པོ་ཅི་འདོད་སྩོལ་མཛད་ཡོངས་འཛིན་རྣམས་དང་ཁྱད་པར་་་་་
དུ༑ ༑ སངས་རྒྱས་ཀུན་དངོས་རོལ་བའི་རྡོ་རྗེ་མི་ཏྲིའི་ཞབས་ དང་རཏྣའི་
མཚན་ཅན་ཏེ། །བཀའ་དྲིན་མཚུངས་མེད་བླ་མ་རྣམ་གསུམ་བྱང་ཆུབ་བར་
དུ་སྙིང་དབུས་བཞུགས། །
དེ་ལྟར་བསྟན་པའི་བདག་པོ་ཆེ། །ཐུབ་པ་སྲས་དང་སློབ་མར་བཅས།།
དད་པའི་སྙིམ་པར་བཟུང་བ་ཡི། །བསྟོད་ཚིག་མེ་ཏོག་གིས་མཆོད་ནས། །འདི་
ན་གྲུབ་མཐའ་མི་གཅིག་པ། །སོ་སོའི་རྣམ་དབྱེ་མི་ཤེས་པར། །གཞན་གྱི་
ཆོས་དང་གང་ཟག་ལ། །སྡང་ཞུཊ་དབང་ གིས་སྨོད་བྱེད་ཅིང་། །རང་གི་གྲུབ་
མཐའ་ཁྱད་འ ཕ གས་པའི། །རྒྱུ་མཚན་ཅི་ཡང་མ་ངེས་པར། །རྨོངས་ཞེན་
ཙམ་གྱིས་མཆོག་འཛིན་པ། །འགྲོ་བ་བ ཞི་ཡི་དབང་གྱུར་མང་། །དེ་དག་
བག་ཡོད་ལ་འགོད་ཕྱིར། །འ ཕ གས་བོད་ཙི་ནའི་ཡུལ་བྱུང་བའི། །གྲུབ་
མཐའི་ཁུངས་དང་འདོད་ཚུལ་བཅས། །མདོ་ཙམ་འདིར་ནི་བརྗོད་བྱ་ཡི། །
ཕྱོགས་ལྷུང་ལིང་ཐོག་དང་བྲལ་བའི། །གཟུ་བོའི་མིག་ལྡན་འགའ་མཆིས་ན།།
ལེགས་བཤད་ཤེལ་དཀར་མེ་ལོང་དུ། །ངོ་མཚར་གཟུགས་མང་འཆར་འདི་
ལྟོས༑ ༑
.



རྩོམ་ཆོས་སྤྱིར་བཤད་པ།
-
-
བརྩམས་ཆོས་སྤྱིར་བཤད་པ།
༄༅། །དེ་ཡང་ནམ་མཁའ་ལྟར་ཚད་མེད་ པའི་འཇིག་རྟེན་གྱི་ཁམས་་་་
རྣམས་སུ་སོ་སོའི་སྐྱེ་བོ་རྟོག་གེ་བ་རྣམས་ཀྱིས་རང་རང་གི་བློས་བྱས་ཀྱིས་བཞག་
པའི་གྲུབ་མཐའི་ཚུལ་མཐའ་ཡས་པ་དང་། དེ་བཞིན་དུ་ཐུབ་པ་སངས་རྒྱས་
བཅོམ་ལྡན་འདས་རྣམས་ཀྱི་ཐུགས་བསྐྱེད་དང་འཕྲིན་ལས་ལས་བྱུང་བའི་་་་་་
རྣམ་པར་དག་པའི་གྲུབ་པའི་མཐའ་ཡང་བགྲང་ལས་འདས་པས་ན། དེ་
དག་གི་བྱུང་ཚུལ་མཐའ་དག་པ་སུ་ཞིག་གིས་བརྗོད་པར་ནུས། འདིར་ནི་
འཛམ་བུའི་གླིང་གི་ཡུལ་བྱེ་བྲག་པ་རྣམས་སུ་གྲུབ་མཐའ་མི་འདྲ་བ་ཇི་ལྟར་་་་
བྱུང་བ་དང༌། དེ་དག་རང་རང་གི་ཐུན་མོང་མ་ཡིན་པའི་འདོད་ཚུལ་རྣམས་
མདོར་བསྡུས་ཙམ་ཞིག་བརྗོད་པར་བྱའོ། །
དེས་ན་འདི་ལ་ལྔ། རྒྱུ་གར་འཕ གས་པའི་ཡུལ་དུ་བྱུང་ཚུལ། བོད་
ག ངས་ཅན་གྱི་ལྗོངས་སུ་བྱུང་ཚུལ། མ་ཧཱ་ཙི་ནའི་ཡུལ་དུ་བྱུང་ཚུལ། ཡུལ་གྲུ་
གཞན་འགའ་ཞིག་ ཏུ་བྱུང་ཚུལ། གྲུབ་དོན་བཤད་པས་མཇུག་བསྡུ་བའོ། །
དང་པོ་ལ་གཉིས། ཕྱི་བ་མུ་སྟེ གས་པའི་བྱུང་ཚུལ་དང༌། ནང་བ་སངས་རྒྱས་
པའི་བྱུང་ཚུལ་ལོ། །དང་པོ་ལ་གསུམ། མུ་སྟེ གས་པ་ཇི་ལྟར་བྱུང་ བའི་ལོ་
རྒྱུས་དང༌། དེ་དག་གི་འདོད་ཚུལ་མདོ་ཙམ་བཤད་པ་དེ་བ ཤད་པའི་དགོས་
པ་བསྟན་པའོ། །



ལེའུ་དང་པོ།
རྒྱ་གར་འཕ གས་ པའི་ཡུལ་དུ་གྲུབ་མཐའ་བྱུང་རྫུལ།
5
---
-
-
ལེའུ་དང་པོ། རྒྱ་གར་འཕགས་པའི་ཡུལ་དུ་
གྲུབ་མཐའ་བྱུང་ཚུལ།
དང་པོ། ཕྱི་བ་མུ་སྟེགས་པའི་བྱུང་ཚུལ།
༡ མུ་སྟེགས་པ་ཇི་ལྟར་བྱུང་བའི་ལོ་རྒྱུས་བཤད་པ།
༄༅། །འཇིག་རྟེན་གྱི་ཁམས་འདི་ཐོག་མར་ཆགས་ནས་ཡུན་རིང་ཙམ་
སོང་བའི་ཚེ། འཛམ་བུའི་གླིང་འདིར་མི་རྣམས་མ་རྨོས་པའི་ལོ་ཏོག་ལོངས་
སྤྱོད་པ་བྱུང་ལ། དེའི་ཚེ་མི་ལེ་ལོ་ཅན་གྱིས་གསོག་འཇོག་བྱས་པས་སོ་ནམ་
བྱེད་དགོས་པ་བྱུང༌། དེ་ལ་བརྟེན་ནས་སྲེད་པ་ཅན་འགའ་ཞིག་གིས་མ་བྱིན་
པར་བླངས་པས་ཕན་ཚུན་མ་འཆམས་པར་ཞལ་ལྕེ་གཅོད་པའི་དཔོན་བསྐོས་་་
དགོས་པ་བྱུང་། དཔོན་གྱི་ཐོག་མ་ནི་མང་པོས་བཀུར་བའི་རྒྱལ་པོ་ཞེས་བྱ་བ་
ཡིན་ནོ། །
དེའི་ཚེ་རྒྱལ་པོས་མི་ཉེས་པ་ཅན་འགའ་ཞིག་ལ་ཆད་པས་ཚར་གཅོད་པ་
མཐོང་ནས་སྐྱོ་བ་སྐྱེས་ཏེ་འགའ་ཞིག་ནགས་གསེབ་དབེན་པར་སོང་ནས་་་་་་་
བསྡད་པས་བྲམ་ཟེ་བྱུང་། དེ་ལས་ཀྱང་འགའ་ཞིག་གིས་དབེན་པར་འདོད་
ཆུང་ཆོག་ཤེས་བྱས་ནས་གཅིག་པུར་བསྡད་པས་ལུས་དང་སེམས་དབེན་པ་ལ་



6 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
བརྟེན་ནས་ཞི་གནས་ཐོབ། དེ་ལ་བརྟེན་ནས་མངོན་ཤེས་དང་རྫུ་འཕྲུལ་ཡོད་
པ་བྱུང་བ་ལ་དྲང་སྲོང་ཞེས་བཏགས། དེ་དག་ལས་མངོན་ཤེས་ཐོབ་པ་དང་
རྟོག་གེ་ལ་བྱང་བ་དུ་མས་རང་རང་གི་བློས་དཔྱད་ནས་ཐར་པ་དང་མཐོ་རིས་་
ཐོབ་བྱེད་ཀྱི་ལམ་གྱི་རྣམ་གཞག་དང༌། དེ་སྒྲུབ་བྱེད་ཀྱི་གཏན་ཚིགས་ཀྱི་
རིགས་པ་བཀོད་པའི་ གཞུང་སྣ་ཚོ གས་བརྩམས་པ་ལ་བརྟེན་ནས་མུ་སྟེ གས་་་་་
བྱེད་ཀྱི་གྲུབ་མཐའ་དར་བར་བྱས། དེ་ཡང་ཐམས་ཅད་ཀྱི་ཐོག་མར་བྱུང་བ་
ནི་གྲངས་ཅན་པ་སྟེ། ཚེ་ལོ་ཚད་མེད་པའི་དུས་སུ་དྲང་སྲོང་སེར་སྐྱ་ཞེས་བྱ་
བ་རལ་བ་སེར་སྐྱ་ཡོད་པ་མངོན་ཤེས་ལྔ་དང་ལྡན་པ་ཞིག་བྱུང༌། དེས་རང་
གི་སྐྱེས་སྟོབས་ ཀྱི་ཤེས་རབ་ལ་བརྟེན་ནས་གཞུང་མང་པོ་བརྩམས་ཏེ་དེའི་རྗེས་
སུ་འབྲངས་པ་རྣམས་ལ་གྲངས་ཅན་པའམ་སེར་སྐྱ་བ་ཞེས་གྲ གས་སོ། །
ཚེ་ལོ་ཉི་ཁྲི་ བའི་དུས་སུ་དྲང་སྲོང་རྒྱས་པ་ཞེས་བྱ་བ་བྱུང་སྟེ། དེའི་རྗེས་
སུ་འབྲངས་པ་རྣམས་ལ་རྒྱས་པའམ་གཅེར་བུ་བ་ཞེས་ཟེར་རོ། །ཡང་དྲང་
སྲོང་འཇིག་རྟེན་མིག་ཅེས་བྱ་བ་རྟོག་གེ་ལ་ཤིན་ཏུ་བྱང་བ་ཞིག་བྱུང་སྟེ། དེས་
རང་གི་བུ་མོ་ལ་འདོད་པ་སྤྱོད་བའི་ཕྱིར་སྐྱེ་བ་སྔ་ཕྱི་མེད་པར་སྨྲས་ཏེ་དགེ་བ་་་
ལ་ཕན་ཡོན་དང་། སྡིག་པ་ལ་ཉེས་དམིགས་མེད་པར་སྟོན་པའི་གཞུང་
འབུམ་ཕྲག་ག ཅིག་བརྩམས། དེའི་རྗེས་འབྲང་རྣམས་ལ་མུ་སྟེ གས་རྒྱང་
འཕེན་པ་བྱ་བའི་ཤིན་ཏུ་ཐ་ཆད་དེ་བྱུང་ངོ༌། །ཡང་དྲང་སྲོང་མཛེས་པ་བྱ་
བ༑ ལྷ་ཆེན་གྱིས་ཨུ་མའི་སྲུང་མ་ལ་བཞག་པས། ཨུ་མ་དྲང་སྲོང་མཛེས་པ་
ལ་ཆགས་ནས་མདུན་དུ་འདུག་སྟེ། རྣམ་འ གྱུར་དུ་མ་བསྟན་ཀྱང་དྲང་སྲོང་
དེ་རྐང་ པར་ མིག་ཕབ་སྟེ་བ རྟུལ་ཞུ གས་བསུ ངས་པས། ལྷ་ཆེན་མཉེས་ནས་



དང་པོ་ཕྱི་བ་མུ་སྟེགས་པའི་བྱུང་ཚུལ།
གཞུང་རྩོམ་པ་ལ་དབང་བསྐུར་བས་དྲང་སྲོང་རྐང་མི ག་ཅེས་གྲགས། དེའི་
རྗེས་སུ་འབྲངས་པ་རྣམས་ལ་རྐང་མིག་པའམ་རིག་པ་ཅན་པ་ཞེས་གྲགས་སོ།།
འུག་པ་ལྷར་འཁྲུལ་ནས་ཚིག་དོན་དྲུག་རྙེད་པར་རློམ་པ འི་དྲང་སྲོང་འུག་པ་་་་
དང༌། གཞན་གྱིས་བོར་བའི་ གཟེ གས་མ་ཟ་ཞིང་བརྟུལ་ཞུགས་ལ་སྤྱོད་པའི་
དྲང་སྲོང་གཟེགས་ཟན་གཉིས་ཀྱི་རྗེས་སུ་འབྲངས་པ་ལ་བྱེ་བྲག་པ་ཞེས་ཟེར་བ
རོ༑ ༑
༢ མུ་སྟེགས་པའི་འདོད་ཚུལ་མདོ་ཙམ་བ ཤད་པ།
༄༅། །མདོ་སྡེ་ལས་ཡ་མཚན་ཅན་གྱི་ལྟ་བ་དགུ་བཅུ་རྩ་དྲུག་དང༌།
ལུང་མ་བསྟན་གྱི་ལྟ་བ་བཅུ་བཞི། ལྟ་ངན་དྲུག་ཅུ་རེ་གཉིས་དང་། དམ་པ་
མིན་པའི་ལྟ་བ་ཉེར་བརྒྱད་དང་། ལྟ་ངན་ཉི་ཤུ་སོགས་བ ཤད་ལ། རྟོག་གེ་
འབར་བ་ལས། ལྟ་བའི་དབྱེ་བ་བརྒྱ་རྩ་བཅུ་དང་། དབུ་མ་རིན་ཆེན་སྒྲོན་
མ་ལས་ལྟ་བའི་དབྱེ་བ་སུམ་བརྒྱ་སོགས་ཡོད་ཚུལ་བཤད་མོད། རིག་པའི་
དབང་ཕྱུག་གིས། ལོག་པའི་ལམ་ལ་མུ་མེད་ཕྱིར། །ཞེས་གསུངས་པ་ལྟར་
ལམ་དང་ལམ་མིན་འབྱེད་པའི་བློ་གྲོས་དང་བྲལ་བ་རྣམས་ཀྱི་ལྟ་ངན་ལ་འདི་་་
འབྱུང་ དང་འདི་མི་འབྱུང་ཞེས་པའི་ཁ་ཚོན་གཅོད་དཀའ་བས་ལྟ་ངན་གྱི་གྲུབ་
མཐའི་གྲངས་ལ་ངེས་བཟུང་མ་མཆིས་པས་འདིར་གྲགས་ཆེ་བ་འགའ་ཞིག་གི་་
འདོད་ཚུལ་མདོ་ཙམ་བཤད་ན། ཕྱི་རོལ་པའི་གྲུབ་མཐའ་རྣམས་ལྟ་བའི་དབྱེ་
བས་རྟག་པར་སྨྲ་བ་དང་། ཆད་པར་སྨྲ་བ་གཉིས་སུ་འདུ་སྟེ། ཆད་པར་སྨྲ་
བ་ནི་རྒྱང་འཕེན་དང༌། རྟག་པར་སྨྲ་བ་ནི། གྲངས་ཅན་པ། ཚ ངས་པ་



-
--
-
--
-
-
-
-
-
-
-
-
--
8 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
བ། ཁྱབ་འཇུག་པ། དཔྱོད་པ་བ། དབང་ཕྱུག་པ། བྱེ་བྲག་པ། རིག་
པ་ཅན་པ། གཅེར་བུ་བ་བརྒྱུད་དུ་འདུ་བར་གསུངས་སོ། །
རྒྱང་འཕེན་པ་ལ་བསམ་གཏན་པ་དང་། རྟོག་གེ་བ་གཉིས་དང་། དེ་
རེ་རེ་ལའང་སྐྱེ་བ་སྔ་ཕྱི་འདོད་ཀྱང་ལས་འབྲས་མི་འདོད་པའི་ཆད་སྨྲ་གཅིག་་་
དང་། སྐྱེ་བ་སྔ་ཕྱི་དང་ལས་འབྲས་གཏན་ནས་མི་འདོད་པའི་ཆད་སྨྲ་གཅིག་་་་
སྟེ་གཉིས་རེ་ཡོད་ལ། དེ་དག་གིས་ལོག་པར་སྨྲ་བའི་ཚུལ་ནི། ཉི་མ་འཆར་
བ་དང༌། ཆུ་ཐུར་དུ་འབབ་པ་དང་། སྲན་མ་ཟླུམ་པ་དང་། ཚེར་མ་རྣོ་
བ་ དང་། རྨ་བྱའི་མདངས་བཀྲ་བ་རྣམས་སུས་ཀྱང་འབད་ནས་བྱེད་པ་མ་
མཐོང་བའི་ཕྱིར་དངོས་པོ་འདི་དག་ནི་རང་གི་ངོ་བོ་ཉིད་ལས་བྱུང་བ་ ཡིན་་་་་
གྱི། རྒྱུ་མེད་པའོ་ཞེས་རྒྱུ་འབྲས་ལ་སྐུར་བ་འདེབས་པར་བྱེད་ལ། བློ་ནི་
ལུས་ལ་ཁྱད་པར་གསུམ་གྱིས་བསྟན་པ་ཡིན་ཏེ། ཆང་དང་མྱོས་བྱེད་ཀྱི་ནུས་
པ་བཞིན་ལུས་ཀྱི་བདག་ཉིད་དུ་གྱུར་པ་དང་། མར་མེ་དང་དེའི་འོད་བཞིན་
དུ་ལུས་ཀྱི་འབྲས་བུར་གྱུར་པ་དང༌། རྩིགས་པ་དང་དེའི་རི་མོ་བཞིན་དུ་ལུས་
ཀྱི་ཡོན་ཏན་དུ་གྱུར་པའི་སྒོ་ནས་བརྟེན་པའོ། །དེས་ན་མར་མེ་གློ་བུར་བ་
ལས་འོད་གློ་བུར་དུ་གྲུབ་པ་བཞིན། ལུས་གློ་བུར་བ་ལས་སེམས་གློར་བུར་དུ་
གྲུབ་པ་ཡིན་པས། སྐྱེ་བ་སྔ་མ་ནས་འདིར་འོངས་པ་མེད་དོ། །འཆི་བའི་ཚེ་
ལུས་ནི་འབྱུང་བ་ཆེན་པོ་བཞི་དང་། དབང་པོ་ནི་ནམ་མཁའི་བག་ལ་ཞ་བར་
གྱུར་ཏེ་འཇིག་ལ། ལུས་སེམས་རྫས་གཅིག་པས་རྩིགས་པ་འཇིག་ན་རི་མོ་
ཡང་འཇིག་པ་བཞིན། ལུས་འཇིག་ན་བློ་ཡང་འཇིག་པར་འགྱུར་བས་ཚེ་འདི་
ནས་ཕྱི་མར་འགྲོ་བ་ཡང་མེད་དོ་ཞེས་སྐྱེ་བ་སྔ་ཕྱི་མེད་པར་འདོད་ཅིང་། དེས་



-
དང་པོ་ཕྱི་བ་མུ་སྟེགས་པའི་བྱུང་ཚུལ།
ན་སྐྱེ་བ་དུ་མར་ལམ་གོམས་པར་བྱེད་པ་མེད་པས་ཐམས་ཅད་མཁྱེན་པ་མེད་་་
པ་དང༌། སྡུག་བསྔལ་སོགས་རྒྱུ་མེད་པས་དེ་ལས་གྲོལ་བྱེད་ཀྱི་ལམ་དང་གྲོལ་
བ་ཡང་མེད་དོ་ཞེས་ཐར་པ་ལ་སྐུར་བ་འདེབས་པ་དང༌། སྙོམས་འཇུག་པ་
དག་གིས། བསམ་གཏན་དང་གཟུགས་མེད་སོགས་ཐོབ་པ་ན་རང་ཉིད་ལ་
དགྲ་བཅོམ་པའི་འདུ་ཤེས་སྐྱེ་ལ། འཆི་བའི་ཚེ་ཏིང་ངེ་འཛིན་ལས་ཉམས་
ནས་འོག་མར་སྐྱེ་བ་མཐོང་བ་ན། རྒྱུ་དེས་འཇིག་རྟེན་ན་དགྲ་བཅོམ་པ་མེད་
པར་སྨྲ་བ་དང་། འགའ་ཞིག་ གིས་མངོན་ཤེས་ཀྱིས་བརྟ གས་ནས་ཚེ་འདིར་
སྦྱིན་པ་བཏང་བ་ཁ་ཅིག་ཚེ་ཕྱི་མར་དབུལ་བོར་གྱུར་པ་མཐོང་ནས་ལས་་་་་་་་
འབྲས་མེད་པར་སྨྲ་བ་དང་། རང་གི་མངོན་ཤེས་ཀྱིས་མ་མཐོང་བའི་དོན་
རྣམས་ལ་སྐུར་བ་འདེབས་ པར་བྱེད་དོ། །དེས་ན་འདིས་ནི་ཚད་མ་ལ་མངོན་
སུམ་ཚད་མ་གཅིག་པུས་ཁྱབ་པར་ཁས་བླངས་ནས། སྤྱི་མཚན་དང་རྗེས་
དཔག་སོགས་མི་འདོད་པར་སྐྱེ་བ་སྔ་ཕྱི་དང༌། ལས་འབྲས་དང༌། ཐར་པ་
དང་། ཐམས་ཅད་མཁྱེན་པ་མཐའ་དག་ལ་སྐུར་བ་འདེབས་པས་ཕྱི་རོལ་པའི་
ནང་ནས་ཀྱང་ཤིན་ཏུ་ཐ་ཆད་དུ་གྱུར་པའོ། །
གྲངས་ཅན་པའམ་སེར་སྐྱ་བ་ལ། འབྲས་བུ་རྣམས་རྒྱུ་དུས་ན་ཡོད་པ་
རྐྱེན་གྱིས་མངོན་པར་གསལ་བར་སྨྲ་ཞིང་། དེ་ཡང་གཙོ་བོ་ཙམ་ལས་འབྱུང་
བར་འདོད་པའི་གྲངས་ཅན་ལྷ་མེད་པ་དང༌། རྒྱུ་འབྲས་རང་བཞིན་གཅིག་
ཀྱང་རྣམ་འགྱུར་ཐ་དད་དུ་འགྱུར་བ་ལྷ་ཆེན་དབང་ཕྱུག་གིས་བྱིན་གྱིས་་་་་་་
བརླབས་པར་འདོད་པའི་གྲངས་ཅན་ལྷར་བཅས་པ་གཉིས་ཡོད་ལ། ཤེས་བྱ་
ཐམས་ཅད་ཉི་ཤུ་རྩ་ལྔར་གྲངས་ངེས་པར་འདོད་དེ། གཙོ་བོ་དང་། ཆེན་



-པ་ བ.
–་བ་བལ
，
10 ལེའུ་དང་པོ། རྒྱ་གར་འཕ གོས་ པའི་ ཡུལ་དུ་གྲུབ་མཐའི་བྱུང་ཚུལ། །
པོ་དང༌། ང་རྒྱལ་དང་། དེ་ཙམ་ལྔ་ དང་། འབྱུང་བ་ལྔ་དང༌། དབང་
པོ་བཅུ་གཅིག་དང་། བདག་ཤེས་རིག་གི་སྐྱེས་བུ་སྟེ་ཉེར་ལྔའོ། །དེ་དག་
ལས་སྐྱེས་བུ་ནི་ཤེས་པ་ དང་། ལྷག་མ་ཉེར་བ ཞི་འ དུས་བས གས་ ཡིན་པས་
བེམ་པོར་འདོད་ཅིང་། རྩ་བའི་རང་བཞིན་དང་། སྤྱི་དང༌། གཙོ་བོ་
རྣམས་དོན་གཅིག་ཅིང་ཁྱད་ཆོས་དྲུག་ལྡན་གྱི་ཤེས་བྱ་ཞིག་ལ་འདོད། སྐྱེས་
བུ་དང༌། བདག་དང༌། ཤེས་པ་དང༌། རིག་པ་རྣམས་དོན་གཅིག བློ་
དང་ ཆེན་པོ་ནི་མིང་གི་རྣམ་གྲངས་ཡིན་ཅིང༌། དེ་ནི་ཕྱི་ནས་ཡུལ་དང༌།
ནང་ནས་སྐྱེས་བུའི་གཟུགས་བརྙན་འཆར་བ་མེ་ལོང་ངོས་གཉིས་པ་ལྟ་བུ་ཞིག་
ལ་འདོད། བློ་ལ་བེམ་པོས་ཁྱབ་པ་དང༌། ཤེས་པ་ལ་བདག་གཅིག་དགོས་
ཞེས་ཟེར་རོ། །
བཅིང་གྲོལ་གྱི་འདོད་ཚུལ་ནི། གང་གི་ཚེ་སྐྱེས་བུ་དེས་ཡུལ་ལ་ལོངས་
སྤྱོད་པའི་འདོད་པ་སྐྱེས་པ་ན། རྩ་ བའི་རང་བཞིན་གྱིས་སྒྲ་ལ་སོགས་པའི་
རྣམ་འ གྱུར་རྣམས་སྤྲུལ་བར་བྱེད། དེ་ཡང་གཙོ་བོ་ལས་ ཆེན་པོ་དང༌། དེ་
ལས་ང་ རྒྱལ་ གསུམ་སྐྱེས་པས། མུན་པ་ཅན་གྱི་ང་རྒྱལ་གྱིས་ང་རྒྱལ་གཞན་
གཉིས་ཀ་འཇུག་པར་བྱེད། རྣམ་པར་འགྱུར་བ་ཅན་གྱི་ང་རྒྱལ་ལས།
གཟུགས་སྒྲ་དྲི་རོ་རེག་བྱ་སྟེ་དེ་ཙམ་ལྔ་དང༌། སྙིང་སྟོབས་ཅན་གྱི་ང་རྒྱལ་
ལས། བློའི་དབང་པོ་ལྔ་དང༌། ལུས་ཀྱི་དབང་པོ་ལྔ་དང༌། ཡིད་ཀྱི་
དབང་པོ་སྟེ་དབང་པོ་བཅུ་གཅིག་སྐྱེ། དེ་ཡང་ལོང་བ་རྐང་ཅན་ལྟ་བུའི་
རང་བཞིན་དང༌། ཞ་ བོ་མིག་ཅན་ལྟ་བུའི་སྐྱེས་བུ་གཅིག་ཏུ་འཁྲུལ་ཏེ།
རྣམ་འགྱུར་རྣམས་རྩ་བའི་རང་བཞིན་གྱིས་སྤྲུལ་པའི་ཚུལ་མ་ཤེས་པའི་དབང་་
，
，་་་



དང་པོ་ཕྱི་བ་མུ་སྟེགས་པའི་བྱུང་ཚུལ།
གིས་འཁོར་བར་འཁོར་བར་འདོད་དོ། །ནམ་ཞིག་བླ་མས་ཉེ་བར་བསྟན་
པའི་མན་ངག་ཐོས་པ་ལ་བརྟེན་ནས་རྣམ་འགྱུར་འདི་དག་རང་བཞིན་གྱིས་་་་
སྤྲུལ་པ་ཙམ་དུ་ཟད་དོ་ཞེས་ངེས་ཤེས་ལྷག་པར་སྐྱེས་པ་ན། རིམ་གྱིས་ཡུལ་ལ་
ཆགས་པ་དང་བྲལ་ བར་ གྱུར་པ་དེ་འི་ཚེ་བསམ་གཏན་ལ་བ རྟེན་ནས་ལྷའི་མིག་
གི་མངོན་ཤེས་བསྐྱེད་དེ། མངོན་ཤེས་ཀྱིས་གཙོ་བོ་ལ་བལྟས་པ་ན་གཙོ་བོ་དེ་
གཞན་གྱི་བུད་མེད་ལྟར་ངོ་ཚ་བས་སྐྱེངས་ཏེ་རྣམ་འགྱུར་རྣམས་ཉེ་བར་བསྡུས་
ཏེ། རང་བཞིན་ཡན་གར་བར་གནས་ཤིང༌། དེའི་ཚེ་རྣལ་འབྱོར་བའི་བློ་
ངོར་ཀུན་རྫོབ་ཀྱི་སྣང་བ་ཐམས་ཅད་ལོག་སྟེ་སྐྱེས་བུས་ཡུལ་ལ་ལོངས་སྤྱོད་པ་་་
མེད་ཅིང་བྱེད་པ་མེད་པར་གནས་པ་དེའི་ཚེ་ཐར་པ་ཐོབ་པ་ཡིན་ནོ། །
ཞེས་འདོད་དོ། །
ཚངས་པ་བ་ནི། སྟོན་པ་ཚངས་པ་ཡིན་པར་སྨྲ་ཞིང་། ནང་གསེས་
ལ། བརྡ་སྤྲོད་པ་བ་དང་། རིག་བྱེད་མཐའ་བ་དང༌། གསང་བ་པ་རྣམས་
ཡོད་ལ། འཇིག་རྟེན་སྣོད་བཅུད་ཐམས་ཅད་ཚངས་པས་བྱས་པ་དང་། རིག་
བྱེད་ཁོ་ན་ཚད་མར་འདོད་ཅིང་། རིག་བྱེད་ཀྱི་སྒྲ་རྣམས་ནི་སྐྱེས་བུས་མ་བྱས་
པའི་ངག་ཡིན་པས། དོན་བདེན་པ་ཁོ་ན་སྟོན་པ་ཡིན་ཟེར། མཐོ་རིས་དང་
ཚ ངས་པ་སྒྲུབ་པའི་ཐབས་ནི་རིག་བྱེད་ཀྱི་གཞུང་ལས་བཤད་པའི་རྟའི་མཆོད་་་
སྦྱིན་དུ་འདོད་དོ། །བརྡ་སྤྲོད་པ་དག་ནི་སྣོད་བཅུད་སྣ་ཚོགས་པ་སྐྱེ་བའི་གཞི་
དང༌། དེ་དག་གི་བདག་ཉིད་དུ་གྱུར་པའི་ཚ ངས་པ་ཡི་གེ་ཨོ་ཞེས་བྱ་བ།
སྐྱེ་འཇིག་མེད་པས་རྟག་པ། ཕྱོ གས་དང་དུས་ཀྱི་ཆ་ཤས་མེད་པ། ཕྱི་ནང་
གི་ཡུལ་ལ་བདེན་པར་འཇུག་པ། གཅིག་པུའི་རང་བཞིན་དོན་དམ་པར་



12 ལེའུ་དང་པོ། རྒྱ་གར་འཕགས་ པའི་ ཡུལ་དུ་གྲུབ་མཐའ་བྱུང་ཚུལ།
གནས་པ་ཞིག་ཡོད་དེ། མ་རིག་པས་བསླད་པ་རྣམས་ལ་གཟུང་འཛིན་སྣ་
ཚོགས་སུ་སྣང་བ་ཡིན་ཟེར། བོད་ཀྱི་ཇོ་ནང་བའི་འདོད་ཚུལ་ཡང་འདི་དང་
ཉེ་བར་སྣང་། ཐར་པ་ཐོབ་བྱེད་ཀྱི་ལམ་ནི་ཕྱིའི་ཕྱུགས་ཀྱི་མཆོད་སྦྱིན་གྱི་སྦྱིན་
སྲེག་དང་། ནང་བུད་མེད་ཀྱི་བྷ་གའི་ཐབ་ཏུ་ཁམས་འཛག་པའི་སྦྱིན་སྲེག་
བྱེད་པ་ལ་འདོད་ཅིང་། ཐར་པ་ནི་དེ་དུས་ཀྱི་སྟོང་སངས་དང་བདེ་བ་ལ་
འདོད་དོ། །རིག་བྱེད་མཐའ་བའམ་བྲམ་ཟེ་མཆོག་རྣམས་ནི་ཚད་མར་གྱུར་
པའི་རིག་བྱེད་ལས་བཤད་པའི་སྐྱེས་བུ་ཞེས་བྱ་བ། གཅིག་པུ་བ། ནམ་ཡང་
མི་ཉམས་པས་རྟག་པ། མྱ་ངན་ལས་འདས་པས་ཚངས་པ། སྐྱེ་རྒུ་ཐམས་
ཅད་ལ་ཁྱབ་པ། ཐོག་མཐའ་མེད་པས་འཆི་བ་མེད་པ། ཉི་མའི་མདོག་
ཅན། མུན་པའི་དཀྱིལ་འཁོར་ལས་འདས་པ། ཆེན་པོར་གྱུར་པ། གཉིད་
ལོག་པ་ལས་གཞན་ཡིན་པ་སྐྱེས་བུ་ཞེས་བྱ་བ་ཞིག་ཡོད། དེ་ལྷ་རྣམས་ཀྱི་
བདག་ཉིད་ཡིན་པ་དང༌། དབང་ཕྱུག་ཆེན་པོའི་ངོ་བོ་ཡང་ཡིན། སྐྱེས་བུ་
དེ་ཁོ་ནས་ཁམས་གསུམ་ཐམས་ཅད་དང་། བདེ་སྡུག འཆིང་གྲོལ་རྣམས་
བྱེད། འོན་ཀྱང་རང་གི་ངོ་བོར་འགྱུར་བ་དང་ཟད་པ་མེད། བསམ་གཏན་
ལ་བརྟེན་ནས་ལྷའི་མིག་གིས་སྐྱེས་བུ་དེ་ལ་བལྟས་པས་ན། སྐྱེས་བུ་དེ་ཉིད་
གསེར་གྱི་མདོག་ཅན་དུ་མཐོང་ན་དགེ་སྡིག་འཁོར་འདས་མཉམ་ཉིད་དུ་གྱུར་་
ནས་གྲོལ་བར་འགྱུར་ཟེར། གསང་བ་པ་རྣམས་ཕལ་ཆེར་དེ་དང་འདྲ་བ་ལ།
རིག་བྱེད་ལ་བརྟེན་ནས་བདག་ཤེས་རིག་རྟག་པ་ཆ་མེད་ཅིག་ཡོད་པར་འདོད་
རྡོ༑ ༑
ཁྱབ་འཇུག་པ་ནི། ཁྱབ་འཇུག་སྟོན་པར་འཛིན་ཅིང་།
ཁྱབ་འཇུག་



， 13
དང་པོ་ཕྱི་བ་མུ་སྟེགས་པའི་བྱུང་ཚུལ། །
ལ་ཞི་བ་ དང་མ་ཞི་བའི་ངོ་བོ་གཉིས་ཡོད་པའི། ཞི་བ་ནི་ལྷ་རྫས་ཀྱི་ངོ་བོ་ཡོད་
མིན་མེད་མིན་གྱི་བདག་ཉིད་འཆི་བ་མེད་ པའི་ངོ་བོ་ཡིན་ལ། དེ་བསྒོམས་
པས་ཐར་པ་ཐོབ་པར་སྨྲ་ལ། མ་ཞི་བ་ནི། ཉ་ལ་སོགས་པའི་ཁྱབ་
འཇུག་གི་འཇུག་པ་བཅུ་བ ཤད་ལ། རྟག་པ་ཆ་མེད་ཀྱི་བདག་ཁས་ལེན་
པ་ དང༌། འཁོར་བ་མཐའ་ཅན་དང༌། གྲོལ་བྱེད་ཀྱི་ལམ་ནི་ཡི་གེ་ཨོཾ་
བསྒོམ་པ་དང་རླུང་བུམ་པ་ཅན་བསྒོམ་པ་སོགས་ཡོད་པར་བ ཤད། ལུགས་
འདིས་འཁོར་བ་ཟད་མཐའ་ཅན་དུ་འདོད་ཅིང་། རིག་བྱེད་མཐའ་བ་ལ་
སོགས་པ་མང་པོ་ཞིག་ཀྱང་འདིའི་རྗེས་འབྲང་དུ་བཤད་དོ། །
དཔྱོད་པ་བ་ནི། རྒྱལ་དཔོག་གི་རྗེས་སུ་འབྲང་བ་ཡིན་པས་རྒྱལ་དཔོག་
པ་ཡང་ཟེར་ལ། བདག་ནི་བློའི་ངོ་བོ་སེམས་པ་ཅན་དང་། བེམ་པོ་མ་ཡིན་
པ། ཤེས་རིག་གི་རང་བཞིན་རྟག་པའི་ངོ་བོ། ཡན་གར་བའི་རྫས་ཡོད།
ཆ་ཤས་མེད་པ་ཞིག་ཏུ་འདོད་དོ། །རིག་བྱེད་ཚད་མར་འདོད་ཚུལ་སྔ་མ་
རྣམས་དང་འདྲ། མཆོད་སྦྱིན་ལ་སོགས་པ་འབའ་ཞིག་ གིས་ཚངས་པ་ལྟ་
བུའི་མཐོ་རིས་ཀྱི་གོ་འཕང་ཐོབ་པ་ཡོད་པར་འདོད་ལ། དེ་ནི་ངན་སོང་ལས་
གྲོལ་བའི་ཕྱིར་ཐར་པ་ཙམ་ཡིན་ཀྱང་། སྡུག་བསྔལ་ཉེ་བར་ཞི་བའི་ཐར་པ་
ནི་མེད་དེ། དྲི་མ་སེམས་ཀྱི་རང་བཞིན་ལ་ཞུ གས་པའི་ཕྱིར་དང༌། ཐམས་
ཅད་མཁྱེན་པ་ཡང་མེད་དེ། ཤེས་བྱ་མཐའ་ཡས་པའི་ཕྱིར། དེས་ན་བདེན་
པའི་ངག་ཀྱང་མེད་དོ་ཅེས་སྨྲའོ། ། །
ཚད་མ་དྲུག་འདོད་པ་དང་། རྒྱལ་དཔོག་པའི་ནང་ཚན་ཙཱ་ར་ཀ་པ་
རྣམས་ ཚད་མ་བཅུ་གཅིག་ཏུ་འདོད་པ་དང་། གཞན་ཡང་བྱས་ཤུགས་ཞེ་



14 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
བརྒྱད་ཀྱི་རྣམ་གཞག་ཀྱང་སྨྲ་སྟེ་འདིར་མ་བཀོད་དོ། །
དབང་ཕྱུག་པ། བྱེ་བྲག་པ་དང་། རིག་པ་ཅན་པ་གསུམ་ནི། དབང་
ཕྱུག་སྟོན་པར་འཛིན་ཅིང་། བྱེ་རི ག་གཉིས་ལ་ཚངས་པ་དང༌། ཁྱབ་འཇུག་
སྟོན་པར་བྱེད་པར་ཡང་ཡོད་པས། དེ་གཉིས་ལ་ཚངས་པ་བ་དང་། ཁྱབ་
འཇུག་པའི་ཐ་སྙད་ཀྱིས་གསུངས་པའང་ཡོད་དོ། །
བྱེ་བྲག་པ་ལ་གོང་དུ་བརྗོད་ཟིན་པ་ལྟར། འུག་པ་ལྷར་འཁྲུལ་བ་
དང་༑ གཟེགས་མ་ཟ་བའི་དྲང་སྲོང་གི་རྗེས་སུ་འབྲངས་པས། འུག་པ་བ་
དང་། གཟེགས་ཟན་པ་ཞེས་ཀྱང་ཟེར་ལ། རིག་པ་ཅན་པ་ཡང་སྔར་
བ ཤད་པའི་དྲང་སྲོང་རྐང་མིག་གི་རྗེས་འབྲང་ཡིན་པས་རྐང་མིག་པ་ཞེས་ཀྱང་
ཟེར་རོ། །
དེ་དག་གིས་དབང་ཕྱུག་ཀུན་མཁྱེན་དུ་འདོད་ཅིང༌། སྣོད་བཅུད་
ཐམས་ཅད་དབང་ཕྱུག་གིས་བློ་སྔོན་དུ་བཏང་ནས་བྱས་ཟེར་ལ། བུམ་པ་
ཅན་གྱི་རླུང་སྦྱོར་དང་། དབང་ཕྱུག་གི་ལིངྒའི་རྩེ་ནས་དབང་བསྐུར་བ་
དང་། བུད་མེད་ དང་སྦྱར་ནས་ཁམས་འཛག་པའི་བདེ་བ་རྣམས་ལམ་ཡིན་
པར་སྨྲ་ཞིང༌། ཁམས་འཛག་པའི་བདེ་བ་ལས་འཁྲིག་བདེའི་ཡེ་ཤེས་སྐྱེས་པ་
ཐར་པར་འདོད་དོ། །
བྱེ་རིག་ནི། ཚིག་དོན་དྲུག་གིས་སྤྱི་བྱེ་བྲག་གི་ཁྱད་པར་མང་དུ་སྨྲ་བས་
བྱེ་བྲག་པ་དང་། དྲང་སྲོང་རྐང་མིག་གིས་བྱས་པའི་རིག་པའི་རྗེས་སུ་འབྲངས་
པས་ན་རིག་པ་ཅན་པ་ཞེས་གྲགས། བྱེ་བྲག་པས་མངོན་རྗེས་ལུང་གི་ཚད་མ་
གསུམ༑ རིག་པ་ཅན་པས་དེ་གསུམ་དང་དཔེ་ཉེར་འཇལ་གྱི་ཚད་མ་སྟེ་བཞི་



15
--
-
དང་པོ་ཕྱི་བ་མུ་སྟེགས་པའི་བྱུང་ཚུལ།
དང་། གཉིས་ཀས་ཀྱང་རྗེས་དཔག་ལ་གསུམ་དང༌། དེ་དག་གི་རྟེན་དུ་
གྱུར་པའི་རྟགས་ཡང་དག་གསུམ་དང་ལྟར་སྣང་གསུམ་འདོད་ཅིང་། རྟོག་
གེའི་ཚིག་དོན་བཅུ་དྲུག་དང་། ཚིག་དོན་བརྒྱད་རྣམས་འདོད་ཚུལ་འདིར་
མི་སྤྲོའོ། །
ཐར་པ་ཐོབ་བྱེད་ཀྱི་ལམ་ནི། ཁྲུས་དང་། དབང་བསྐུར་བ་དང༌། སྨྱུང་
བར་ གནས་པ་ དང་། བླ་མའི་ཁྱིམ་དུ་གནས་པ ས་ཚ ངས་པར་སྤྱོད་པ་ དང་།
ནགས་སུ་གནས་པ་དང༌། མཆོད་སྦྱིན་དང༌། སྦྱིན་པ་ལ་སོགས་པ་ཡིན་
ཞིང་ནམ་ཞིག་བླ་མའི་མན་ངག་ལས་རྣལ་འབྱོར་བསྒོམས་ཏེ་བདག་དབང་་་་་་
སོགས་རྣམས་ལས་དོན་གཞན་དུ་ཤེས་ནས་བདག་གི་དེ་ཁོ་ན་ཉིད་མཐོང་ཞིང་
ཚིག་གི་དོན་དྲུག་གི་རང་བ ཞིན་ཁོང་དུ་ཆུད་པ་ན། བདག་གི་ཁྱབ་པའི་རང་
བཞིན་ཡིན་ཡང་བྱེད་པ་མེད་པར་ཤེས་ཏེ། ཆོས་དང་ཆོས་མ་ཡིན་ པའི་ ལས་
གང་ཡང་གསོག་པར་མི་བྱེད། ལས་གསར་བ་མ་བས གས་ཤིང་རྙིང་བ་ཟད་
པས་སྔར་བླངས་པའི་ལུས་དང་དབང་པོ་བློ་དང་བདེ་སྡུག་འདོད་སྡང་སོགས་་
བདག་དང་བྲལ་ཞིང་། གསར་བའི་ལུས་དང་དབང་པོ་མ་བླངས་པས།
བུད་ཤིང་ཟད་པའི་མེ་བཞིན་དུ་སྐྱེ་བའི་རྒྱུན་ཆད་དེ་བདག་འབའ་ཞིག་ཏུ་་་་་
གནས་པར་ གྱུར་པ་ན་ཐར་བ་ཐོབ་པ་ཡིན་ཅེས་ཟེར་རོ། །
གཅེར་བུ་བ་ནི། རྒྱལ་བ་དམ་པ་སོགས་ཀྱི་རྗེས་སུ་འབྲངས་པས་རྒྱལ་
བ་བར་གྲགས་ལ། ཤེས་བྱ་ཐམས་ཅད་ཚིག་དོན་དགུར་འདུ་བར་འདོད་
ཅིང་། ལྗོན་ཤིང་སོ གས་སེམས་ལྡན་དང༌། སྟོན་པ་སངས་རྒྱས་ཀུན་མཁྱེན་
མ་ ཡིན་ པར་སྒྲུབ་པའི་རིག་པ་སོགས་སྨྲའོ། །ཐར་བ་ནི་ལུས་གཅེར་བུ་དང་།



16 ལེའུ་དང་པོ། རྒྱ་གར་འཕགས་ པའི་ཡུལ་དུ་གྲུབ་མཐའ་བྱུང་ཚུལ།
ངག་མི་སྨྲ་བ་དང་། མེ་ལྔ་བསྟེན་པ་ལ་སོགས་དཀའ་ཐུབ་ཀྱི་སྤྱོད་པ་ལ་
བརྟེན་ནས་སྔར་བྱས་ཀྱི་ལས་ཐམས་ཅད་ཟད་ཅིང་། ལས་གསར་དུ་མ་
བས གས་པས། འཇིག་རྟེན་ཐམས་ཅད་ཀྱི་སྟེང་ན་འདུག་པའི་གནས་འཇིག་
རྟེན་འདུས་པ་ཞེས་བྱ་བ་གདུ གས་དཀར་པོ་གྱེན་ལ་བསླངས་པ་ལྟ་བུ་ཞོའམ་་་་
ཀུ་མུ་ཏ་ལྟར་དཀར་བ། ཚད་དཔག་ཚད་འབུམ་ཞེ་ལྔ་ཡོད་པ། སྲོག་ཡོད་
པས་དངོས་པོ་ཡིན་ཅིང༌། འཁོར་བ་ལས་གྲོལ་བས་དངོས་པོ་མེད་པ་ཡང་
ཡིན་པ་དེར་འགྲོ་སྟེ། གནས་དེ་ནི་ཐར་པ་ཞེས་བྱ་བའོ། །ཞེས་ཟེར་རོ། །
མུ་སྟེགས་ཀྱི་འདོད་ཚུལ་དེ་རྣམས་འགོག་པའི་རིགས་ལ་འཇུག་པ་་་་་༌
དང༌། དབུ་མ་སྙིང་པོ་རྩ་འགྲེལ། རྟོག་གེ་འབར་བ། རྣམ་འགྲེལ་ངེས་
སོ གས་ལས་རྒྱ་ཆེར་གསུངས་ཤིང་། མུ་སྟེ གས་ཀྱི་གྲུབ་མཐའི་ནང་ནས་གྲངས་
ཅན་པ། བྱེ་བྲག་པ། རིག་པ་ཅན་པ་གསུམ་གྱི་འདོད་ཚུལ་ཅུང་ཟད་བརླིང་
བས་ ཚད་མ་སྡེ་བདུན་སོགས་ནས་དེ་འགོག་པའི་རིགས་པ་མང་དུ་གསུངས་ཏེ།
འདིར་དེ་རྣམས་བཀོད་ན་ཧ་ཅང་མང་དུ་དོགས་ནས་མ་བྲིས་སོ། །
，
༣ མུ་སྟེགས་པ་བཤད་པའི་དགོས་པ་བསྟན་པ།
༄༅། །གཞན་སྡེ་འདི་དག་གིས་རྟག་པ་དང་ཆད་པར་སྨྲ་བའི་ཚུལ་་་་་་
དང༌། དེ་འགོག་བྱེད་ཀྱི་རིགས་པ་ཤིང་རྟ་ཆེན་པོ་རྣམས་ཀྱི་གཞུང་ལས་མང་
དུ་འབྱུང་བ་རྣམས་ལེགས་པར་ཤེས་ན། རང་ལུགས་ཀྱི་བསྟན་པ་དང་སྟོན་
པ་སྐྱོན་མེད་དུ་རིགས་པའི་ལམ་ནས་དྲངས་པའི་དད་པ་ལྡོག་ཏུ་མེད་པ་སྐྱེ་་་་་



17
，
དང་པོ་ཕྱི་བ་མུ་སྟེགས་པའི་བྱུང་ཚུལ།
བར་འགྱུར་བས། ཁྱད་པར་འཕ གས་བསྟོད་ལས། མུ་སྟེ གས་གཞན་གྱི་
གཞུང་ལུགས་ལ། །ཇི་ལྟ་ཇི་ལྟར་རྣམ་བསམས་པ། །དེ་ལྟ་དེ་ལྟར་མགོན་
ཁྱོད་ལ། །བདག་གི་སེམས་འདི་དད་པར་གྱུར། །ཅེས་གསུངས་སོ། །གཞན་
ཡང་སྡུག་བསྔལ་རྒྱུ་མེད་དང་། མི་མཐུན་པའི་རྒྱུ་ལས་འབྱུང་ བར་འཛིན་པ་
དང༌། ལམ་མ་ཡིན་པ་ལ་ལམ་དུ་འཛིན་པ་དང་། ཐར་པ་མ་ཡིན་པ་ལ་
དེར་འཛིན་པ་སོགས་ཀྱི་ལོག་རྟོག་འགག་པར་འགྱུར་བ་དང༌། སྐྱེ་བ་གཞན་
དག་ཏུ་རྒྱང་འཕེན་སོགས་གྲུབ་མཐའ་ངན་པའི་གཞུང་ལུགས་ཐོས་པའི་་་་་་་་
སྟོ བས་ཀྱིས་བཞག་པའི་བག་ཆགས་ཀྱི་ས་བོན་ཉམས་སྨད་པ་དང༌། སྐྱེ་བ་ཕྱི་
མ་རྣམས་སུ་ལོག་ལྟ་མཐའ་དག་ལས་ལྡོག་པ་དང༌། ཡང་དག་པའི་ལྟ་བ་
མྱུར་དུ་རྒྱུད་ལ་སྐྱེ་བའི་བག་ཆགས་འཇོག་པ་དང༌། དེར་མ་ཟད་བོད་དུ་དར་
བའི་གྲུབ་མཐའ་སྣ་ཚོགས་འདི་དག་ལས། འགའ་ཞིག་གི་ལྟ་བའི་འདོད་ཚུལ་
མུ་སྟེགས་ཀྱི་ལུགས་དང་ཕྱོགས་ མཐུན་པའང་སྣང་བས། དེ་དག་གི་དབྱེ་བ་
ལེགས་པར་ཤེས་ནས་རང་ལུགས་ཀྱི་ལྟ་བ་ལ་གཞན་དུ་དྲང་མི་ནུས་པའི་ངེས་་་
པ་བརྟན་པོ་སྐྱེ་བ་སོགས་ཀྱི་དགོས་པ་ཆེན་པོ་ཡོད་པས། འདི་དག་མུ་སྟེ གས་
ཀྱི་རྩོད་པ་བྱུང་ན་ཟློག་བྱེད་ཙམ་ཡིན་གྱི། ཉམས་ལེན་ལ་ཉེ་བར་མཁོ་བ་མ་
ཡིན་ནོ་སྙམ་དུ་མི་བསམ་པར་ ཐར་པ་འདོད་པ་རྣམས་ ཀྱིས་ཤིང་རྟ་ཆེན་པོ་་་་
རྣམས་ཀྱི་གཞུང་དང༌། རྗེ་བླ་མ་ཡབ་སྲས་ཀྱི་ལེགས་བཤད་རྣམས་ལ་ཐོས་
བསམ་ལྷུར་བླངས་ཏེ་ཤེས་པར་བྱ་བ་གནད་དུ་ཆེའོ། །
སྨྲས་པ། །གང་ཡང་འདི་ན་བློ་གྲོས་ལྡན་རྣམས་ཀྱིས། །སེམས་
དང་ ལས་སུ་བྱ་བའི་གཙོ་བོ་ནི། ། སྲིད་ལས་གྲོལ་བའི་ཐབས་ཚུལ་འཚོལ་བ་



18 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
སྟེ༑ ༑ དེ་ལྟ་མིན་ན་ཕྱུགས་དང་བྱེ་བྲག་ཅི། །འཇིག་རྟེན་འདི་ན་སྟོན་པར་
ཁས་འཆེ་ཞིང༌། །འཆང་གྲོལ་རྣམ་གཞག་སྨྲ་བ་མང་མཆིས་ཀྱང་། །སྲིད་
པའི་ རྩ་བ་བརྟན་པར་བྱེད་ པའི་ ཐབས། །ཞི་བའི་ལམ་དུ་སྟོན་པ་ཤ་སྟག་
སྟེ། ། གང་གི་བསྟན་པ་ཐར་པ་འདོད་རྣམས་ལ། །བསླུ་བ་མེད་པའི་འཇུག་
ངོགས་མཆོག་གྱུར་པ། །བདེ་བར་ གཤེགས་པའི་ བསྟན་པ་ཁོ་ནའི་ཕྱིར། །
སངས་རྒྱས་ཉག་གཅིག་ ཚད་མའི་སྐྱེས་བུ་ཡིན། ། གཞན་སྡེའི་འདོད་ཚུལ་
ཕྱོ གས་ཙམ་མི་ཤེས་པར། །རང་གི་བསྟན་དང་སྟོན་པ་སྐྱོན་མེད་དུ། །ཅི་
ཙམ་སྨྲས་ཀྱང་ནེ་ཙོའི་འདོན་པ་བཞིན། །ཚིག་ཏུ་ཟད་ཀྱི་ངེས་པ་འདྲེན་
མི་ནུས། །དེ་ཕྱིར་ལྟ་ངན་མུ་ལ་སྟེ གས་འཆའ་བའི། །ཕྱི་རོལ་གྲུབ་མཐའི་
རྣམ་ གཞག་ལེ གས་ཤེས་ནས། ། སྤོང་བར་བྱེད་པ་ཐར་པའི་ གྲོང་ཁྱེར་དུ། །
འཇུག་པའི་ཐེམ་སྐས་ཉིད་ཅེས་མཁས་རྣམས་གསུངས། །ཞེས་བྱ་བ་ནི་
བར་སྐབས་ཀྱི་ཚིགས་སུ་བཅད་པའོ།། །།
གཉིས་པ། ནད་བ་ སངས་ རྒྱུས་པའི་བྱུང་ཚུལ།
༄༅། །ནང་བ་སངས་རྒྱས་པའི་བྱུང་ཚུལ་ལ་གཉིས། གྲུབ་མཐའ་སྨྲ་
བ་བ ཞིའི་བྱུང་ཚུལ་དང༌། དེ་རྣམས་ཀྱི་ལྟ་བའི་བཞེད་ཚུལ་མདོ་ཙམ་བཤད་
པའོ༑ ༑
༡ གྲུབ་མཐའ་སྨྲ་བ་བཞིའི་བྱུང་ཚུལ།
༄༅། །བསྐལ་བ་འདི་ལ་ཐེག་ཆེན་ལྟར་ན་སངས་རྒྱས་སྟོང་། ཐེག་



19
=
= =
ནང་བ་སངས་རྒྱས་ པའི་བྱུང་ཚུལ།
དམན་ལྟར་ན་ལྔ་བརྒྱ་འབྱུང་ལ། དེ་ཡང་འཛམ་བུ་གླིང་པའི་མི་རྣམས་ཀྱི་ཚེ་
ལོ་དཔག་མེད་ནས་བྲི་སྟེ་བཞི་ཁྲི་ལ་ཐུག་པའི་ཚེ་སངས་རྒྱས་འཁོར་བ་འཇིག་་་
བྱོན། སུམ་ཁྲིའི་ཚེ་གསེར་ཐུབ་བྱོན། ཉི་ཁྲིའི་ཚེ་འོད་སྲུང་བྱོན། ཚེ་ལོ་
བརྒྱ་བ་སྙི གས་མ་ལྔ་བདོ་བའི་ཚེ་བདག་ཅག་གི་སྟོན་པ་ཤཱཀྱ་ཐུབ་པ་འཇིག་་་་
རྟེན་དུ་བྱོན་ཏེ་ཆོས་ཀྱི་འཁོར་ལོ་རིམ་ པ་ གསུམ་བསྐོར་ཞིང་། བཀའ་དང་
པོ་བདེན་བཞིའི་ཆོས་འཁོར་གྱི་རྗེས་སུ་འབྲངས་ཏེ་ཐེག་པ་འོག་མའི་གྲུབ་་་་་༌
མཐའ་སྨྲ་བ་ཉན་ཐོས་སྡེ་གཉིས་དང༌། འཁོར་ལོ་བར་བ་དང་ཐ་མའི་རྗེས་
སུ་འབྲངས་ཏེ་ཐེག་ཆེན་གྱི་གྲུབ་མཐའ་སྨྲ་བ་དབུ་སེམས་གཉིས་བྱུང་ངོ༌། །
ཉན་ཐོས་སྡེ་གཉིས་ལས། བྱེ་བྲག་སྨྲ་བ་ནི། བྱེ་བྲག་བ ཤད་
མཚོའམ། བྱེ་བྲག་ཏུ་བཤད་པ་ཆེན་པོ་ཞེས་བྱ་བའི་ གཞུང་གི་རྗེས་སུ་
འབྲངས་པ་དང༌། དུས་གསུམ་རྫས་ཀྱི་བྱེ་བྲག་ཏུ་སྨྲ་བས་བྱེ་བྲག་ཏུ་སྨྲ་བར་
གྲགས་ལ། དབྱེ་བ་རྩ་བའི་སྡེ་བཞི། གྱེས་པ་བཅོ་བརྒྱད་ཡོད་དོ། །
རྩ་ བའི་སྡེ་བཞི་ནི། མཁན་པོ་དགྲ་བཅོམ་པ་འོད་སྲུང་ཆེན་པོ་ནས་
བརྒྱུད་པ་ཕལ་ཆེན་སྡེ་པ། སྒྲ་གཅན་ཟིན་ནས་བརྒྱུད་པ་གཞི་ཐམས་ཅད་
ཡོད་ པར་སྨྲ་བ། ཀཱ་ཏྱཱ་ཡ་ན་ནས་བརྒྱུད་པ་གནས་བརྟན་པའི་སྡེ་པ།
ཉེ་བར་འཁོར་ནས་བརྒྱུད་པ་མང་བཀུར་ བའི་ སྡེ་པ་རྣམས་སོ། །
གྱེས་པ་བཅོ་བརྒྱད་ནི། ཕལ་ཆེན་པ་ལས་གྱེས་པ་ལྔ་སྟེ། སློབ་དཔོན་
དུལ་བ་ལྷས། ཤར་ནུབ་རི་དང་གངས་རིར་གནས། །འཇིག་རྟེན་འདས་
པར་སྨྲ་བ་དང༌། །བཏགས་པར་སྨྲ་བའི་སྡེ་རྣམས་ནི། །ལྔ་ཚན་དགེ་འདུན་
ཕལ་བའི་སྡེ། །ཞེས་པ་ལྟར་རོ། །
L



20 ལེའུ་དང་པོ། རྒྱ་གར་འཕ གས་པའི་ཡུལ་དུ་གྲུབ་མཐའ་བྱུང་ཚུལ།
གཞི་ཐམས་ཅད་ཡོད་པར་སྨྲ་བ་ལས་གྱེས་པ་བདུན་ཏེ། གཞི་ཀུན་ཡོད་
དང་འོད་སྲུང་སྡེ། །ས་སྟོན་སྡེ་དང་ཆོས་སྲུང་སྡེ། །མང་ཐོས་གོས་དམར་
སློབ་མར་བཅས། །ཕྱེ་སྟེ་སྨྲ་བའི་སྡེ་རྣམས་ནི། །གཞི་ཀུན་ཡོད་པར་སྨྲ་བ་
ཡིན༑ ༑ ཞེས་སོ།།
གནས་བརྟེན་པ་ལས་གྱེས་པ་གསུམ་སྟེ། རྒྱལ་བྱེད་ཚལ་གནས་
འཇིགས་མེད་གནས། །གཙུག་ལག་ཁང་གནས་གནས་བརྟན་པ། །ཞེས་
སོ༑ ༑
མང་བཀུར་བ་ལས་གྱེས་པ་གསུམ་སྟེ། ས་སྒྲོག་རི་དང་སྲུང་བ་པ། །
གནས་མ་བུ་བའི་སྡེ་རྣམས་ནི། །མང་པོས་བཀུར་བའི་སྡེ་པ་ཡིན། །ཞེས་
སོ༑ ༑
དེ་དག་ཀྱང་གང་གི་རྗེས་སུ་འབྲངས་པའི་སློབ་དཔོན་དང་། གནས་
སའི་ཡུལ་དང༌། གྲུབ་མཐའི་འདོད་ཚུལ་ཅི་རིགས་ཀྱིས་དབྱེ་བ་བཅོ་བརྒྱད་
དུ་གྱུར་པ་སྟེ། ཡུལ་དོན་སློབ་དཔོན་བྱེ་བྲག་གིས། །ཐ་དད་སྡེ་པ་བཅོ་
བརྒྱད་དོ། །ཞེས་སོ། །སྡེ་པ་བཅོ་བརྒྱད་དུ་གྱེས་ཚུལ་ལ་བ ཤད་པ་མི་
མཐུན་པ་གཞན་ཡང་ཡོད་དོ། །
དེ་ཡང་སྟོན་པ་མྱ་ངན་ལས་འདས་ནས་ལོ་བརྒྱ་དང་བཅུ་དྲུག་ལོན་པ་་་
ན་གྲོང་ཁྱེར་མེ་ཏོག་གིས་རྒྱས་པ་ཞེས་བྱ་བར་དགེ་འདུན་གྱི་ག ནས་བརྟན་་་་་་
བཞི་སྐད་རིགས་མི་མཐུན་པ་བཞིས་ལུང་འདོན་པར་བརྟེན། སློབ་མ་རྣམས་
མི་མཐུན་པར་གྱུར་ཏེ་རྩ་བའི་སྡེ་བཞིར་གྱེས། དེ་དག་ཀྱང་ནང་གསེས་ཀྱིས་
བཅོ་བརྒྱད་དུ་གྱུར་ཏེ་ཕན་ཚུན་རྩོད་པར་གྱུར་ཏོ། །ནམ་ཞིག་ན་རྒྱལ་པོ་ཀཱི་
1|



གཉིས་པ་ནང་བ་སངས་རྒྱས་པའི་བྱུང་ཚུལ། ། 21
ཀྲིའི་རྨི་ལྟས་ལུང་བསྟན་པའི་མདོ་བརྙེད་ནས་བལྟས་པས་སྡེ་པ་བཅོ་བརྒྱད་་་་
དུ་ གྱུར་ ཀྱང་རྣམ་པར་གྲོལ་བའི་འབྲས་བུ་ཉམས་པ་མེད་པར་གསུངས་པ་་་་་་
མཐོང་ནས་ཕན་ཚུན་མཐུན་པར་གྱུར་པ་སྟེ། བཤད་ཚུལ་གཞན་ཡང་ཡོད་
དོ༑ ༑
བྱེ་བྲག་སྨྲ་བའི་སློབ་དཔོན་ནི། དབྱིག་བཤེས་དང༌། ཆོས་སྐྱོབ་དང་།
སངས་རྒྱས་ལྷ་དང་། འདུས་བཟང་སོགས་ ཡིན་པར་གྲགས་སོ། །
མདོ་སྡེ་བའམ་དཔེ་སྟོན་སྡེ་པ་ནི། མདོ་སྡེའི་རྗེས་སུ་འབྲངས་ནས་གྲུབ་
མཐའ་འཇོག་པ་དང༌། ཆོས་ཐམས་ཅད་དཔེའི་སྒོ་ནས་སྟོན་པ་ལ་མཁས་
པས་དེ་ལྟར་གྲགས་ལ། དབྱེ་ན་མདོ་སྡེ་ལས་ཇི་ལྟར་འབྱུང་བ་སྒྲ་ཇི་བཞིན་དུ་
ཁས་ལེན་པ་ཙམ་གྱི་སྒོ་ནས་གྲུབ་པའི་མཐའ་སྨྲ་བས་ལུང་གི་རྗེས་འབྲང་་་་་་༌་
དང་། ཚད་མ་སྡེ་བདུན་ནས་བ ཤད་པ་ལྟར་གྱི་རིགས་པའི་རྗེས་སུ་འབྲངས་
པས་རིགས་པའི་རྗེས་འབྲང་གཉིས་ཡོད། སློབ་དཔོན་ཀུ་མ་ར་ཏ་དང༌། ཤི་
རི་ར་ཏ་དང༌། བཙུན་པ་ར་ཏ་སོགས་ཡིན་པར་གྲགས་སོ། །
ཐེག་ཆེན་གྱི་གྲུབ་མཐའ་བྱུང་ཚུལ་ནི། སྟོན་པ་མྱ་ངན་ལས་འདས་ནས་
ཐེག་ཆེན་གྱི་བསྟན་པ་ལྷ་དང་ཀླུའི་ཡུལ་དུ་ཤིན་ཏུ་དར་ཞིང་། གླིང་གཞན་
དུའང་ཡོད་པར་བ ཤད་ལ། འཛམ་བུའི་གླིང་འདིར་ནི་ས་ལ་གནས་པའི་
བྱང་ཆུབ་སེམས་དཔའ་དང༌། གསང་སྔགས་ཀྱི་རྣལ་འབྱོར་བ་སྦས་པའི་
བརྟུལ་ཞུགས་འཛིན་པ་མང་པོས་རང་གི་ཉམས་སུ་ལེན་པ་དང༌། སྐལ་ལྡན་
རྣམས་ལ་འཆད་པ་སོགས་ཀྱིས་ཐེག་ཆེན་གྱི་བསྟན་པ་འཛིན་སྤེལ་ཅུང་ཟད་་་་
ཡོད་མོད་ཀྱང་། ཉན་ཐོས་སྡེ་པ་དར་རྒྱས་ཆེ་བའི་དབང་གིས་ཐེག་ཆེན་གྱི་



-
，
，，
22 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
སྡེ་སྣོད་ནུབ་པ་ལྟ་བུར་གྱུར་ཏེ་ཡུན་རེ་ཞིག་ལོན། སྐབས་ཤིག་བྲམ་ཟེ་ཆེན་
པོ་ས་ར་ཧ་བྱོན་ནས་ཐེག་པ་ཆེན་པོ་གསང་སྔགས་ཀྱི་བསྟན་པ་གཙོ་བོར་་་་་་་༌
སྤེལ། དེ་ནས་རྒྱལ་བ་རང་ཉིད་ཀྱིས་ལུང་བསྟན་པ་བཞིན་སངས་རྒྱས་གཉིས་
པ་ཀླུ་སྒྲུབ་དང་ཐོགས་མེད་གཉིས་བྱོན་ནས་བཅོམ་ལྡན་འདས་ཉིད་ཀྱི་བཀའ་་
ལ་བརྟེན་ནས་གསུང་རབ་ལ་དྲང་ངེས་ཕྱེ་སྟེ་ཐེག་པ་ཆེན་པོའི་ཟབ་རྒྱས་ཀྱི་་་་་
ལམ་ཉམས་སུ་ལེན་ཚུལ་ཡོངས་སུ་རྫོགས་པ་ཉིན་མོ་ལྟར་གསལ་བར་མཛད་པ་
ཤིང་རྟ་ཆེན་པོ་གཉིས་སུ་གྲགས་ཤིང༌། དེ་ནས་བརྩམས་ཏེ་ཐེ་ག་ཆེན་གྱི་
བསྟན་པ་དར་ཞིང་རྒྱས་པར་གྱུར་ཏོ། །
དེ་ཡང་མགོན་པོ་ཀླུ་སྒྲུབ་ནི། ཐེག་པ་ཆེན་པོ་སྤྱིའི་ཤིང་རྟའི་སྲོལ་
འབྱེད་ཡིན་ལ། ལང་ཀར་ག ཤེགས་པའི་མདོ་ལས། ལྷོ་ཕྱོགས་བེ་ཏའི་ཡུལ་
དུ་ནི། །དགེ་སློང་དཔལ་ལྡན་ཆེར་གྲགས་པ། །དེ་མིང་ཀླུ་ཞེས་འབོད་པ་
སྟེ༑ ༑ ཡོད་དང་མེད་པའི་ཕྱོགས་འཇིག་པ། །ང་ཡི་ཐེག་པ་འཇིཔ།་རྟེན་
དུ། ། བླ་མེད་ཐེག་པ་རབ་བཤད་ནས། །རབ་ཏུ་དགའ་བའི་ས་བསྒྲུབས་
ཏེ། ༑ བདེ་བ་ཅན་དུ་དེ་འགྲོའོ། །ཞེས་དང༌། གཞན་ཡང་འཇམ་
དཔལ་རྩ་རྒྱུད་དང་ རྔ་བོ་ཆེའི་མདོ་སོགས་མང་པོ་ལས་རྒྱལ་བ་རང་ཉིད་ཀྱིས་་་
གསལ་བར་ལུང་བསྟན་པ་སྟེ། སངས་རྒྱས་མྱ་ངན་ལས་འདས་ནས་ལོ་
བཞི་བརྒྱ་ལོན་པ་ན་ལྷོ་ཕྱོགས་བེ་དབྷ འི་ཡུལ་དུ་བྲམ་ཟེའི་རིགས་སུ་འཕྱུངས།
བྲམ་ཟེ་ཆེན་པོ་ས་ར་ཧས་རྗེས་སུ་བཟུང་སྟེ་རབ་ཏུ་བྱུང་། སྐུ་ཚེ་ཞག་བདུན་
ལས་མེད་པ་བསྲིངས་ཏེ་གསང་སྔགས་ཀྱི་གདམས་པ་མང་དུ་བསྩལ། ནཱ་ལེནྡྲའི་
མཁན་པོ་སྒྲ་གཅན་འཛིན་བཟང་པོ་ལས་བསྙེན་པར་རྫོགས་ཏེ་དགེ་སློང་་་་་་



23
གཉིས་པ་ནང་བ་སངས་རྒྱས་པའི་བྱུང་ཚུལ། །
དཔལ་ལྡན་ཞེས་གྲགས། ནཱ་ལེནྡྲའི་དགེ་འདུན་གྱི་ཞལ་ཏ་བ་མཛད་དེ་གསེར་
འགྱུར་བྱས་ནས་དགེ་འདུན་གྱི་གདུགས་ཚོད་སྦྱར། ཉན་ཐོས་སྡེ་པ་དགེ་
སློང་བདེ་བྱེད་ཅེས་བྱ་བས་རིག་པའི་རྒྱན་ཞེས་བྱ་བའི་གཞུང་འབུམ་ཕྲག་བཅུ་
གཉིས་པ་བྱས་ནས་ཐེག་ཆེན་སུན་ཕྱུང་བ་སློབ་དཔོན་འདིས་ཚར་བཅ ་ པ་་་༌་
སོགས་ཆོས་སྒྲ་ཆེན་པོ་ལན་གསུམ་དུ་བསྒྲགས། ཀླུ་ཡུལ་དུ་བྱོན་ནས་ཀླུ་མང་
པོ་ལ་ཆོས་བསྟན་ཅིང་ཀླུའི་འདམ་མང་པོ་དང་ཤེར་ཕྱིན་འབུམ་པ་སོགས་་་་་
འཛམ་གླིང་དུ་ནུབ་པའི་མདོ་སྡེ་མང་པོ་མི་ཡུལ་དུ་སྤྱན་དྲངས་པས་ཀླུ་སྒྲུབ་ཏུ་་
གྲགས༑ ལི་ཁ་ར་ཤིང་འཕེལ་དང་། ས་ཊ་བེ་ས་སོགས་ཡུལ་མང་པོར་
འགྲོ་དོན་མཛད། བྱང་གི་སྒྲ་མི་སྙན་དུ་བྱོན་པ་སོགས་རྫུ་འཕྲུལ་དང་ཆོས་
སྟོན་པ་སོགས་ཀྱིས་འགྲོ་དོན་མཐའ་ཡས་པ་མཛད། ་མཆོད་རྟེན་དང་ལྷ་
ཁང་མང་པོ་བཞེངས་པ་དང༌། རྡོ་རྗེ་གདན་ལ་རྡོ་རྗེའི་དྲ་མིག་གི་ར་བས་
བསྐོར་བ་དང༌། དཔལ་ལྡན་འབྲས་སྤུངས་ཀྱི་མཆོད་རྟེན་གྱི་བཀོད་པ་
བཞེངས་པ་སོགས་མཛད་པ་ཕྱག་རྗེས་དང་བསྟན་པ་ལ་ཕན་པ་དཔག་མེད་་་་
མཛད༑ ཁྱད་པར་དུ་ཟབ་མོ་དབུ་མའི་ལམ་ངེས་དོན་མཐར་ཐུག་པ་ལུང་
གིས་བསྒྲུབ་པ་ལ་མདོ་ཀུན་ལས་བཏུས་པ་དང༌། རིགས་པས་བསྒྲུབ་པ་ལ་རྩ་
ཤེས་སོགས་རིགས་པའི་ཚོགས་དྲུག་དང༌། གཞན་ཡང་ཆོས་དབྱིངས་བསྟོད་
པ་སོགས་བསྟོད་པའི་ཚོགས་དང༌། བྱང་ཆུབ་སེམས་འགྲེལ་དང་ རིམ་པ་ལྔ་
བ་སོགས་གསང་སྔགས་ཀྱི་སྐོར་ཏེ་མདོ་དང་རྒྱུད་སྡེའི་དགོངས་འགྲེལ་མང་པོ་་
མཛད་ཅིང༌། རིགས་པའི་སྟོབས་ཀྱིས་སྨྲ་བ་ངན་པ་རྣམས་ཚར་བཅད།
ཐེག་པ་ཆེན་པོའི་བསྟན་པ་ནུབ་པ་གཞི་ནས་གསོས་ཤིང་རྒྱལ་བའི་བསྟན་པ་་་



24 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
ལ་རྒྱལ་བ་ཉིད་དང་མཚུངས་པར་བཀའ་དྲིན་གྱིས་ཁྱབ་པར་མཛད་དོ། །མི་
ཡུལ་དུ་ལོ་དྲུག་བརྒྱའི་བར་དུ་བཞུགས། རྒྱལ་པོ་བདེ་སྤྱོད་བཟང་པོའི་བུ་
གཞོན་ནུ་ནུས་ལྡན་བྱ་བས་དབུ་བསླངས་པས་གནང་སྟེ། རལ་གྲིས་མ་ཆོད་པ་
ལ་རྩྭ་ཀུ་ཤས་སྲོག་ཆགས་ཀྱི་སྲོག་བཅད་པའི་རྣམ་སྨིན་ཡོད་པས་ཀུ་ཤས་ཆོད་་་་
གསུངས་ནས་བཅད་དེ། དབུ་ཁྱེར་ཕྱིན་པ་གནོད་སྦྱིན་མོས་འཕྲོགས་ཏེ་
དཔག་ཚད་དུ་དོར། དབུ་དང་སྐུ་ལུས་གཉིས་མི་ཉམས་ལ་ལོ་རེ་བཞིན་ཉེ་
བར་སོང་ནས་མཐར་འབྱར་ནས་སླར་ཡང་བསྟན་འགྲོའི་དོན་མཛད་ཅེས་་་་་
གྲགས། རྔ་བོ་ཆེའི་མདོ་ལས་སློབ་དཔོན་འདིས་བདུན་པ་བར་བཤད།
སྒྲོན་གསལ་ལས་སྐུ་ཚེ་འདིར་མཆོག་གི་དངོས་གྲུབ་བརྙེས་པར་བ ཤད་དོ། །
སློབ་མ་ཡང་ཨཱརྱ་དེ་བ་དང༌། དཔའ་བོ་དང་། ལེགས་ ལྡན་འབྱེད་དང༌།
སངས་རྒྱས་བསྐྱངས་དང༌། ཟླ་བ་གྲགས་པ་ལ་སོགས་ཟླ་བྲལ་གྱི་མཁས་པ་མང་
དུ་བྱོན། རྩ་བ་ཤེས་རབ་ཀྱི་སྒོ་ནས་དབུ་མའི་ཤིང་རྟའི་སྲོལ་ཕྱེ་བ་ལ་བརྟེན་
ནས་ཀླུ་སྒྲུབ་ཀྱི་རྗེས་འབྲངས་རྣམས་ལ་དབུ་མ་བ་དང་ངོ་བོ་ཉིད་མེད་པར་སྨྲ་་
བ་ཞེས་ཟེར་རོ། །
འཕགས་པ་ལྷ་ནི་ཀླུ་སྒྲུབ་ཀྱི་སློབ་མ་གཞན་རྣམས་ཀྱིས་ཀྱང་སློབ་དཔོན་་་
ཉིད་དང་འདྲ་ བར་ ཚད་མར་འཛིན་ཅིང༌། འདི་ཉིད་ཀྱིས་རྣལ་འབྱོར་སྤྱོད་
པ་བཞི་བརྒྱ་བ་མཛད། ཡབ་སྲས་འདི་གཉིས་ཀྱི་དགོངས་པ་མཐར་ཐུག་ཐལ་
འགྱུར་བའི་ལུགས་སུ་གནས་ཀྱང་གཞུང་གི་བསྟན་ཚོད་ལ་ཐལ་འ གྱུར་ བའི་་་་་
ཐུན་མོང་མ་ཡིན་པའི་རྣམ་གཞག་གསལ་བར་མ་ཕྱེ་བས་ཐལ་རང་གི་ཕྱོ གས་་་་
གཉིས་ཀའི་སྤྱི་ལ་བཞུགས་པས་གཞུང་ཕྱི་མོའི་དབུ་མ་བ་ཟེར་རོ། །སློབ་
，



25
གཉིས་པ་ནང་བ་སངས་རྒྱས་པའི་བྱུང་ཚུལ།
དཔོན་སངས་རྒྱས་བསྐྱངས་ཀྱིས་རྩ་ཤེས་འགྲེལ་བ་བུ་དྷ་པཱ་ལི་ཏ་མཛད་ཅིང་།
རྩ་བར་བཤད་པའི་ རི གས་པ་རྣམས་ཀྱི་དོན་ཐལ་འགྱུར་མང་པོ་མཛད་ནས་་་
བཀྲལ་ཞིང་རང་རྒྱུད་ཀྱི་གཏན་ཚིགས་མ་བཤད་པ་ལ། སློབ་དཔོན་ལེགས་
ལྡན་འབྱེད་ཀྱིས་ཤེས་རབ་སྒྲོན་མེར་སྐྱོན་མང་དུ་བརྗོད་ཅིང་། རང་རྒྱུད་ཀྱི་
གཏན་ཚིགས་འགོད་དགོས་པའི་རྒྱུ་མཚན་མང་དུ་བ ཤད་ནས་རང་རྒྱུད་པའི་་་
ཤིང་རྟའི་སྲོལ་འབྱེད་པར་མཛད། དེའི་འོག་ཏུ་སློབ་དཔོན་ཟླ་བ་གྲགས་
པས་བསྟན་བཅོས་དབུ་མ་འཇུག་པ་དང༌། རྩ་ཤེས་འགྲེལ་བ་ཚིག་གསལ་
བཅས་མཛད་ནས་སངས་རྒྱས་བསྐྱངས་ལ་སྐྱོན་དེ་རྣམས་མི་འཇུག་པ་དང༌། །
རང་རྒྱུད་ཀྱི་གཏན་ཚིག་ཁས་ལེན་པ་ལ་གནོད་བྱེད་དང༌། ཁས་མི་ལེན་པ་
ལ་སྒྲུབ་བྱེད་མང་དུ་བ སྟན་ནས་འ ཕ གས་ པའི་ དགོངས་པ་ཐལ་འ གྱུར་དུ་་་་་་
བཀྲལ༑ འོན་ ཀྱང་ཐལ་འགྱུར་བའི་ཤིང་རྟའི་སྲོལ་འབྱེད་ནི་སངས་རྒྱས་
བསྐྱངས་ཡིན་པར་བཞེད་པ་དང༌། ཟླ་བ་གྲགས་པ་ཡིན་པར་བཞེད་པའི་ཕྱོཊ་
གཉིས་སྣང་ངོ༌། །
དེ་ལྟར་འཕགས་པའི་དགོངས་པ་ཐལ་རང་སོ་སོར་འགྲེལ་བ་རྣམས་ལ་་་
ཕྱོགས་འཛིན་པའི་དབུ་མ་བ་ཞེས་གྲགས། སློབ་དཔོན་ཞི་འཚོས་དབུ་མ་
རྒྱན་དང༌། སློབ་དཔོན་ཡེ་ཤེས་སྙིང་པོས་དབུ་མ་བདེན་ག ཉིས། ཀ་མ་ལ་
ཤཱི་ལས་དབུ་མ་སྣང་བ་མཛད་ཅིང་། དེ་གསུམ་ལ་རང་རྒྱུད་ཤར་གསུམ་དུ་
གྲགས། རང་རྒྱུད་པ་ལ་དབྱེ་ན། གཞིའི་རྣམ་གཞག་སེམས་ཙམ་པ་དང་
མཐུན་པར་ཁས་ལེན་པའི་རྣལ་འབྱོར་སྤྱོད་པ་དང་། མདོ་སྡེ་པ་ལྟར་རྡུལ་ཕྲ་
རབ་བསགས་པའི་ཕྱི་རོལ་གྱི་དོན་ཁས་ལེན་ པའི་ མདོ་སྡེ་སྤྱོད་པའི་དབུ་མ་་་་་
ཚ།



26 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
རང་རྒྱུད་པ་གཉིས་དང༌། སྔ་མ་ལ་ཡང་རྣམ་བདེན་པ་དང་མཐུན་པ་དང༌།
རྣམ་རྫུན་པ་དང་མཐུན་པའི་དབུ་མ་བ་གཉིས་ཡོད་པའི་ཞི་བ་འཚོ་དང༌། ཀ་
མ་ལ་ཤཱི་ལ་དང་། འཕགས་པ་གྲོལ་སྡེ་ལྟ་བུ་སྔ་མ་དང༌། སློབ་དཔོན་སེང་གེ་
བཟང་པོ། ཛེ་ཏཱ་རི།. ལྭ་བ་པ་ལྟ་བུ་ཕྱི་མ་ ཡིན་ལ། ཕྱི་མ་ལ་ཡང་རྣམ་
རྫུན་དྲི་བཅས་པ་དང་མཐུན་པ་དང་། དྲི་མེད་པ་དང་ མཐུན་པ་གཉིས་ཡོད་
དབུ་མ་བའམ་ངོ་བོ་ཉིད་མེད་པར་སྨྲ་བ་ཞེས་པའི་དོན་ནི། མཐའ་
གཉིས་དང་བྲལ་བའི་དབུས་ཁས་ལེན་པས་དབུ་མ་བ་དང༌། ཆོས་རྣམས་
ལ་བདེན་གྲུབ་ཀྱི་ངོ་བོ་ཉིད་ མེད་པར་སྨྲ་བས་ན་ངོ་བོ་ཉིད་མེད་པར་སྨྲ་བ་་་་་
ཞེས་བྱ་ལ།
ཐལ་རང་གི་དོན་ནི། ཚུལ་གསུམ་རང་ངོས་ནས་གྲུབ་པའི་རྟགས་ཡང་
དག་ལ་བརྟེན་ནས་བདེན་དངོས་འགོག་པར་བྱེད་པས་ན་རང་རྒྱུད་པ་དང༌།
ཐལ་འགྱུར་ཙམ་གྱིས་ཕྱིར་རྒོལ་གྱི་རྒྱུད་ལ་བསྒྲུབ་བྱ་ རྟོགས་པའི་རྗེས་དཔག་སྐྱེ་
བར་འདོད་པས་ན་ཐལ་འགྱུར་བ་ཞེས་བརྗོད་དོ། །
སེམས་ཙམ་པའི་གྲུབ་མཐའ་བྱུང་ཚུལ་ནི། ལུཊ་འདིའི་ཤིང་རྟའི་སྲོལ་
འ ཕ ཊ ་པ་ཐོཊ་མེད་ཀྱིས་ཕྱེ་བ་ཡིན་ཞིང་། སློབ་དཔོན་འདི་ནི་འཇམ་དཔལ་རྩ་
རྒྱུད་ལས། ང་ནི་མྱ་ངན་འདས་འོག་ཏུ། །ལོ་ནི་དགུ་བརྒྱ་ལོན་པ་ན། །ཐོཊ་
མེད་ཅེས་བྱའི་དགེ་སློང་ནི། །བསྟན་བཅོས་དེ་ནི་དོན་ལ་མཁས། །མདོ་སྡེ་
ངེས་དོན་དྲང་བའི་དོན། །རྣམ་པ་མང་པོ་རབ་ཏུ་འབྱེད། །ཅེས་དང་།
བསྟན་པ་ཡུན་རང་གནས་བྱའི་ཕྱིར། །མདོ་ཡི་དེ་ཉིད་དོན་སྡུད་བྱེད། །ལོ་



27
ས
གཉིས་པ་ནང་བ་སངས་རྒྱ ས་པའི་བྱུང་ཚུལ།
ནི་བསྤྱི་དང་ལྔ་བཅུར་འཚོ། །ཞེས་སོགས་ཀྱིས་གསལ་བར་ལུང་བསྟན་པ་
སྟེ༑ ༑ སྟོན་པ་འདས་ནས་ལོ་དགུ་བརྒྱ་ན་བྱོན་པ་དང༌། དྲུག་བརྒྱུའི་དུས་
བྱོན་པའི་འདོད་པ་མི་འདྲ་བ་ཡོད་ཅིང་། གང་ལྟར་ཡང་རྒྱ་གར་དུ་ཆོས་
མངོན་པ་ལ་དགྲ་ལན་གསུམ་བྱུང་ནས་བསྟན་པ་ནུབ་པ། བྲམ་ཟེ་མོ་གསལ་
བའི་ཚུལ་ཁྲི མས་ཞེས་བྱ་བས་མ་བཟོད་པར། ལུས་ལ་བུ་སྐྱེད་ལ་བསྟན་པ་
དར་བར་བྱེད་དུ་གཞུག་གོ་སྙམ་སྟེ་རྒྱལ་རིགས་དང་འདུས་པ་ལས་ཐོགས་མེད་
དང༌། བྲམ་ཟེ་དང་འདུས་པ་ལས་དབྱིག་གཉེན་བྱུང་། བུ་གཉིས་ལ་བློ་རྣོ་
བའི་ཆོ་ག་བྱས་ཏེ་ཆེར་སྐྱེས་པའི་ཚེ། བུ་གཉིས་ཀྱིས་ཕའི་ལས་གང་ཡིན་དྲིས་
པར། མ་ན་རེ། ཁྱེད་དེའི་ཕྱིར་སྐྱེད་པ་མིན་གྱི་བསྟན་པ་དར་བའི་ཆེད་དུ་
ཡིན་པས་བློ་སྦྱོང་གྱིས་ལ་བསྟན་པ་དར་བར་གྱིས་ཤིག་ཅེས་སྨྲས་པས། གཅུང་
དབྱིག་གཉེན་ཁ་ཆེ་འདུས་བཟང་གི་དྲུང་དུ་བྱོན། གཅེན་གྱིས་བྱ མས་པ་
བསྒྲུབས་ནས་བསྟན་པ་དར་བར་བྱའོ་སྙམ་སྟེ། རི་བྱ་རྐང་གི་ཕུག་ཏུ་བྱོན་
ནས་ལོ་གསུམ་དུ་བསྒྲུབས་པས་མཚན་མ་ཅུང་ཟད་ཀྱང་མ་མཐོང་བས་སྐྱོ་སྟེ་་་
ཕྱིར་ཐོན་པ་ན། རྒན་པོ་ཤིང་བལ་གྱི་འདབ་མས་ལྕགས་ཀྱི་སྡོང་པོ་ལ་ཁབ་
བྱེད་པར་མཐོང་ནས་དྲིས་པར། སྙིང་སྟོབས་ལྡན་པའི་སྐྱེས་བུ་ཡིས། །
བསྒྲུབས་ན་མི་འགྲུབ་གང་ཡང་མེད། །དཀའ་ཡང་བརྣག་པ་མ་དོར་ན། །
རི་བོ་རྣམས་ཀྱང་ཐལ་བར་རློག །ཅེས་ཟེར་བས་རྐྱེན་བྱས་ཏེ་ཕྱིར་ལོག་ནས།
ཡང་ལོ་གསུམ་བསྒྲུབས་ནས་ཐོན་པ་ན་ཆུ་ཐིགས་ཀྱིས་བྲག་ཟད་པ་མཐོང་ནས་
བརྩོན་པའི་ལོ་སྐྱེས་ཏེ་ཕྱིར་ལོག །ཡང་ལོ་གསུམ་བསྒྲུབས་ཏེ་ཐོན་པ་ན་བྱ་
སྒྲོས་བྲ ཀ་ཆད་པ་མ ཀློང་ ནས་སྔར་ལྟར་ཕྱིར་ལོག །ཡང་ལོ་གསུམ་བསྒྲུབས་
T
*



28 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
པས་མཚན་མ་མ་བྱུང་བར་སྐྱོ་སྟེ་ཐོན་ནས་ཕྱིན་པ་ན་ཁྱི་མོ་རོ་སྨད་འབུས གཞིཊ་
པ༑ རོ་སྟོད་ཟུག་ཅིང་ཟ་བ་ཞིག་མཐོང་ནས་སྙིང་རྗེ་ལྷག་པར་སྐྱེས་ཏེ། རང་
གི་ལུས་ལས་ཤ་བཅད་དེ་འབུ་ཟསལ་སྙམ་ ནས་གསེར་གྱི་སྤུ་གྲི་གཡར་ཏེ་རང་་་
གི་ལུས་ལས་ཤ་བཅད་དེ་ལག་པས་བླངས་ན་ཤི་ཡིས་དོཊ་ཏེ་སྤྱན་ཟུམ་ནས་ལྔཊ་
ཀྱིས་བླང་སྙམ་པ་དང་ཁྱི་མེད་པར་རྗེ་བཙུན་འོད་དང་བཅས་པ་མཐོང་ནས།
བདག་གིས་དེ་ཙམ་བསྒྲུབས་ ཀྱང་རྟགས་ཙམ་ཡང་མ་བྱུང་བ་རྗེ་བཙུན་ཐུགས་་
རྗེ་རེ་ཆུང་ཞེས་འཁངས་པས། རྗེ་བཙུན་གྱིས་ང་དང་པོ་ནས་ཡོད་དེ་ཁྱོད་
རང་གི་སྒྲུབ་པས་མ་མཐོང་ལ། ད་ལྟ་སྙིང་རྗེ་ཆེན་པོ་སྐྱེས་པས་སྒྲུབ་པ་དག་
ནས་མཐོང་བ་ཡིན། ཞེས་གསུངས། དེ་ནས་ཐེག་ཆེན་དར་བར་ཞུ་འཚལ་
ཞེས་ཞུས་པས། ངའི་ཆོས་གོས་ལ་འཇུས་ཤིག་གསུངས་ནས་དགའ་ལྡན་དུ་
བྱོན་ཏེ་ལྷའི་གྲོ་སྐད་ཅིག་གམ་མི་ལོ་ལྔ་བཅུ་རྩ་གསུམ་བཞུགས་པར་གྲགས།
དེར་བྱམས་པ་ལས་ཡུམ་གྱི་མདོ་དང༌། བྱ མས་ཆོས་སྡེ་ལྔ་སོགས་གསན་ནས་
སླར་མི་ཡུལ་དུ་བྱོན། ས་སྡེ་ལྔ་དང་ སྡོམ་རྣམ་གཉིས་སོགས་མཛད་ནས་
སེམས་ཙམ་པའི་ཤིང་རྟའི་སྲོལ་ཕྱེ། སའི་སྟོད་འགྲེལ་ལས། སློབ་དཔོན་
འདིས་ཆོས་རྒྱུན་གྱི་ཏིང་ངེ་འཛིན་བརྙེས་པར་བཤད། ཚིག་གསལ་དུ། སློབ་
དཔོན་ཐོགས་མེད་ས་གསུམ་པ་འོད་བྱེད་པ་བརྙེས་ཀྱང་དབྱིག་གཉེན་འདུལ་་་
བའི་དོན་དུ་སེམས་ཙམ་དུ་བསྟན་པར་གསུངས། བཙུན་པ་ངོ་བོ་ཉིད་མེད་
པས་ཆོས་མཆོག་ལ་གནས་པར་བཤད། དགུང་ལོ་བརྒྱར་ཟེར་ཡང་བརྒྱ་དང་
ལྔ་བཅུ་བཞུགས་པར་ངེས་སོ། །
གཅུང་དབྱིག་གཉེན་ཐོག་མར་ཕྱེ་བྲག་སྨྲ་བ་ལ་ཞུགས་ནས་ཐེག་ཆེན་ལ་་ ་



29
གཉིས་པ་ནང་བ་སངས་རྒྱས་པའི་བྱུང་ཚུལ།
མི་མོས་པས་གཅེན་ལ་ཡང་། ཀྱེ་མ་ཐོགས་མེད་ནགས་སུ་ལོ། །བཅུ་གཉིས་
བར་དུ་ཏིང་འཛིན་བསྒྲུབས། །ཏིང་འཛིན་མ་གྲུབ་གླང་ཆེན་གྱི། །རྒྱབ་
ཁལ་ལོངས་པའི་གྲུབ་མཐའ་བརྩམས། །ཞེས་སོགས་ཀྱལ་ཀ་བྱས་ཀྱང་ཕྱིས་
སུ་ཐེག་ཆེན་ལ་དད་པར་གྱུར་ནས་གཅེན་ལས་བྱ མས་ཆོས་སོགས་གསན་ཏེ། །
པྲ་ཀཱ་ར་ཎ་སྡེ་བརྒྱད་བརྩམས། དེ་ལྟར་བྱམས་ཆོས་ལྔ། ས་སྡེ་ལྔ། སྡོམ་
རྣམ་གཉིས། པྲ་ཀཱ་ར་ཎ་སྡེ་བརྒྱད་རྣམས་ལ་གྱ མས་པ་དང་འབྲེལ་བའི་ཆོས་
ཉི་ཤུ་ཞེས་གྲགས་སོ། །
དབྱིག་གཉེན་ལ་སློབ་མ་རང་ལས་མཁས་པ་བཞི་བྱུང་སྟེ། ཚད་མ་
རང་ལས་མཁས་པ་སློབ་དཔོན་ཕྱོ གས་ཀྱི་གླང་པོ། འདུལ་བ་རང་ལས་མཁས་
པ་ཡོན་ཏན་འོད། ཕར་ཕྱིན་རང་ལས་མཁས་པ་འཕགས་པ་གྲོལ་སྡེ།
མངོན་པ་རང་ལས་མཁས་པ་བློ་གྲོས་བརྟན་པ་རྣམས་སོ། །དེ་ལྟར་ཐོགས་
མེད་ཀྱིས་ཕྱེ་བའི་ཤིང་རྟའི་སྲོལ་འཛིན་པའི་རྗེས་འབྲངས་རྣམས་ལ་སེམས་་་་༌
ཙམ་པའམ་རྣམ་རིག་པ་ཞེས་ཟེར་ཏེ། ཆོས་ཐམས་ཅད་སེམས་ཀྱི་བདག་ཉིད་
ཙམ་དུ་སྨྲ་བས་ན་དེ་ལྟར་གྲགས་སོ། །དབྱེ་ན། དབང་ཤེས་ལ་རགས་
པར་སྣང་བ་སྣང་བ་ལྟར་དུ་གྲུབ་པར་འདོད་པ་དང༌། དེ་ལྟར་མ་གྲུབ་པར་
འདོད་པའི་དབང་གིས་སེམས་ཙམ་རྣམ་བདེན་པ་དང༌། རྣམ་རྫུན་པ་གཉིས་
ཡོད་ལ། རྣམ་བདེན་པ་ལ། གཟུང་འཛིན་གྲངས་མཉམ་པ། སྒོ་ང་ཕྱེད་
ཚལ་བ། སྣ་ཚོགས་གཉིས་མེད་པ་གསུམ་ཡོད་དོ། །འདི་གསུམ་གྱི་ཁྱད་
པར་ལ་མཁས་པ་རྣམས་བཞེད་པ་མི་མཐུན་པས་འདིར་མ་བཀོད་ལ། རྣམ་
རྫུན་པ་ལ། སེམས་ཀྱི་ངོ་བོ་མ་རིག་པའི་བག་ཆགས་ཀྱི་དྲི་མས་བསླད་པར་



30 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
འདོད་པས་དྲི་བཅས་པ་དང་། མ་བསླད་པར་འདོད་པས་དྲི་མེད་་ རྣམ་རྫུན་
པ་གཉིས། ཡང་སེམས་ཙམ་པ་ལ་ལུང་གི་རྗེས་འབྲང་དང་། རིགས་ པའི་
རྗེས་འབྲང་གཉིས་སུ་ཡང་འབྱེད་དེ། རིམ་པ་བཞིན་ས་སྡེ་ལྔའི་རྗེས་འབྲང་
དང་། ཚད་མ་སྡེ་བདུན་གྱི་རྗེས་འབྲང་རྣམས་སོ། །དེ་ལྟར་སློབ་དཔོན་
ཀླུ་སྒྲུབ་དང་འཕགས་པ་ཐོགས་མེད་གཉིས་ཀྱིས་དབུ་སེམས་ཀྱི་ཤིང་རྟའི་སྲོལ་་
ཕྱེ་བ་ལ་བརྟེན་ནས་ཐེག་པ་ཆེན་པོའི་བ སྟན་པ་དབྱར་དུས་ཀྱི་ཆུ་བོ་ལྟར་་་་་་་
འཕེལ་ཞིང་རྒྱས་པར་ གྱུར་ཏེ། མཁས་པ་དང་གྲུབ་པའི་དབང་ཕྱུག་བྱེ་བ་
ཁྲག་ཁྲིག་རིམ་པར་བྱོན་ནས་སངས་རྒྱས་ཀྱི་བསྟན་པ་ཉི་མ་ལྟར་གསལ་བར་་་
མཛད་པ་ཡིན་ནོ། །
༢ གྲུབ་མཐའ་སྨྲ་བ་བཞིའི་ལྟ་བའི་བཞེད་ཚུལ་
མདོ་ཙམ་བསྟན་པ།
，
༄༅ །།རང་སྡེའི་གྲུབ་མཐའ་དེ་རྣམས་ཀྱི་གཞི་ལམ་འབྲས་བུའི་རྣམ་གཞག་
འདོད་ཚུལ་ལ་མི་འདྲ་བ་མང་དུ་ཡོད་ ཀྱང་དེ་ཐམས་ཅད་ཞིབ་ཏུ་བཀོད་ན་་་་་༌
ཡིག་ཚོགས་ཆེ་བར་འགྱུར་བ་དང་། གྲུབ་མཐའི་བསྟན་བཅོས་གཞན་རྣམས་
ལས་རྒྱ་ཆེར་བཤད་པའི་ཕྱིར་འདིར་མི་སྤྲོ་ལ། གྲུབ་མཐའ་ཐ་དད་པར་
འཇོག་པ་ལྟ་བའི་སྒོ་ནས་ཡིན་པས་ན་འདིར་སོ་སོའི་ལྟ་བའི་འདོད་ཚུལ་མདོ་
ཙམ་ཞིག་བཤད་པར་བྱའོ། །འདི་ལ་གཉིས། སོ་སོའི་ལུགས་ཀྱི་དགག་
བྱའི་འདོད་ཚུལ་དང་། བདག་མེད་ཕྲ་རགས་འཇོག་ཚུལ་ལོ། །
E:ན
•



གཉིས་པ་ནང་བ་སངས་རྒྱས་པའི་བྱུང་ཚུལ།
31
1
，
(2) གྲུབ་མཐའ་སྨྲ་བ་བཞིའི་སོ་སོའི་ལུགས་ཀྱི་དགག་བྱའི་
འདོད་ཚུལ། །
༄༅། །དེ་ཡང་རང་སྡེ་ཐམས་ཅད་ཀྱིས་རྟེན་འབྱུང་ཁས་ལེན་པ་ལ་་་་
ཁྱད་པར་མེད་མོད། འོན་ ཀྱང་རང་རྒྱུད་པ་མན་ཆད་ཀྱིས་ཕྱི་རོལ་པའི་
འདོད་པ་ལྟར་གྱི་ཕུང་པོ་ལས་དོན་གཞན་དུ་གྲུབ་པའི་བདག་མི་འདོད་ཀྱང༌།
ཕུང་བོ་ཉིད་བད ག་ཏུ་འ ཇོག་པར་བྱེད་དེ། བྱེ་སྨྲའི་ནང་ཚན་མང་བཀུར་
བ་འགའ་ཞིག་གིས་ཕུང་བོ་ཚོ གས་པ་བདག་ཏུ་འཇོག ཁ་ཆེ་བྱེ་བྲག་ཏུ་སྨྲ་བ་
དང༌། མདོ་སྡེ་པ་གཉིས་ཀྱིས་རྣམ་པར་ཤེས་པའི་རྒྱུན་གང་ཟག་ཏུ་འཇོག
སེམས་ཙམ་པས་ཀུན་གཞིའི་རྣམ་ཤེས་གང་ཟག་ཏུ་འཇོག་དབུ་མ་རང་
རྒྱུད་པས་ཡིད་ཀྱི་རྣམ་ཤེས་གང་ཟག་ཏུ་འཇོག ཐལ་འགྱུར་བས་ནི་འཇོག་
ཚུལ་དེ་ཐམས་ཅད་མི་བཞེད་དོ། །དེ་ཡང་བྱེ་སྨྲ་ནས་རང་རྒྱུད་པའི་ བར་
གྱིས་ལས་འབྲས་ཀྱི་རྟེན་དུ་ གྱུར་ པའི་བདག་འཇོག་ཚུལ་འདི་ཡང་གང་ཟག་་་
སོགས་ཐ་སྙད་དུ་རང་ངོས་ནས་གྲུབ་པར་འདོད་པའི་དབང་གིས་ཡིན་ཏེ།
ཕུང་པོ་ལ་བརྟེན་ནས་ངའོ་ཞེའམ། གང་ཟག་གོ་ཞེས་ཐ་སྙད་བཏ གས་པ་
ཙམ་གྱིས་མ་ཚིམ་པར། གང་ཟག་དེ་ཕུང་པོ་རེ་རེ་བ་དང་། ཚོགས་པ་དང༌།
དེ་ལས་དོན་གཞན་པ་གང་དུ་གྲུབ་ཅེས་བཙལ་ན་དེ་དག་གང་རུང་ཞིག་གང་
ཟག་ཏུ་རྙེད་པར་བསམས་ནས་བཞག་པ་ཡིན་ནོ། །དེ་ལྟར་འཛིན་པ་ལ་
རང་ངོས་ནས་གྲུབ་པར་འཛིན་པ་དང་། དེ འི་ཡུལ་དེ་ལ་རང་ངོས་ནས་གྲུབ་
པ་ཞེས་འདོགས་པར་བྱེད་ཅིང་། ༢ ཚོལ་ལུགས་དེས་བཙལ་ནས་མི་རྙེད་ན་
--
།



32 ལེའུ་དང་པོ། རྒྱ་གར་ འཕ གས་པའི་ཡུལ་དུ་གྲུ བ་མཐའི་བྱུང་ཚུལ།
གང་ཟག་འཇོག་མི་ནུས་པས་ཆད་པར་ཐལ་བའི་སྐྱོན་དུ་འགྱུར་རོ་སྙམ་དུ་་་་་་
དཔ།ངས་པར་སྣང་ངོ༌། །
དེའི་དབང་གིས་དངོས་སྨྲ་བ་རྣམས་ཀྱིས་ཀྱང་། བདེན་པར་གྲུབ་པ།
ཡང་དག་པར་གྲུབ་པ། དོན་དམ་པར་གྲུབ་པ། དེ་ཁོ་ན་ཉིད་དུ་གྲུབ་པ། །
རང་གི་མཚན་ཉིད་ཀྱིས་གྲུབ་པ། རང་བཞིན་གྱིས་གྲུབ་པ། ངོ་བོ་ཉིད་ཀྱིས་
གྲུབ་པ། རྫས་སུ་གྲུབ་པ་རྣམས་ཐ་སྙད་དུ་གྲུབ་པར་བཞེད་པ་སོགས་ཀྱི་ཁྱད་
པར་ཡང་ཤེས་དགོས་ཏེ། དེ་ཡང་བྱེ་སྨྲས་གཟུགས་དང་ཤེས་པ་སོགས་དཔྱད་
མཐར་རྙེད་དགོས་པར་བཟུང་ཞིང༌། དེ་ཡང་མཐར་གཏུགས་ན་རྡུལ་ཕྲ་
རབ་ཆ་མེད་དང་། རྒྱུན་གྱི་ཐུག་མཐའ་སྐད་ཅིག་ཆ་མེད་ཅིག་ཡོད་དགོས་
པར་མཐོང་ནས་རགས་པ་རྣམས་ལ་རྩོམ་གཞི་རྡུལ་ཆ་མེད་དང་། རྒྱུན་གྱི་
རྩོམ་གཞིར་སྐད་ཅིག་ཆ་མེད་ཁས་བླངས་ནས་ཆ་མེད་དང་ནམ་མཁའ་སོགས་་
བཅོམ་པ་དང་གཞིག་པས་རང་འཛིན་གྱི་བློ་མི་འདོར་བ་རྣམས་རྫས་ཡོད་་་་་་་
དང་། དོན་དམ་བདེན་པ་དང་། དོན་དམ་པར་ཡོད་པ། བཅོམ་གཞིག་གིས་
རང་འཛིན་གྱི་བློ་འདོར་བ་རྣམས་བཏཊ་ཡོད་དང༌། ཀུན་རྫོབ་ཏུ་ཡོད་པ་དང༌།
ཀུན་རྫོབ་ཏུ་བདེན་པ་ཡིན་ལ། བདེན་གཉིས་ཀྱི་དངོས་པོ་ཐམས་ཅད་དོན་
བྱེད་ནུས་པའི་རྫས་སུ་གྲུབ་པར་འདོད། མདོ་སྡེ་བས་དོན་དམ་པར་འབྲས་བུ་
སྐྱེད་ནུས་པ་རྣམས་རང་མཚན་དང་དོན་དམ་བདེན་པ་དང་། རང་གི་མཚན་
ཉིད་ཀྱིས་གྲུབ་པ་དང༌། དོན་དམ་པར་དོན་བྱེད་མི་ནུས་པའི་ཆོས་རྣམས་
སྤྱི་མཚན་ དང་། རང་གི་མཚན་ཉིད་ཀྱིས་མ་གྲུབ་པ་དང༌། ཀུན་རྫོབ་
བདེན་པར་འདོད་ལ། རང་སྤྱི་གཉིས་ཀ་ཡང་རང་ངོས་ནས་མ་གྲུབ་ན་མེད་



གཉིས་པ་ནང་བ་སངས་རྒྱས་པའི་བྱུང་ཚུལ། 33
དགོས་པར་འདོད་དོ། །ཕྲ་རྡུལ་ཆ་མེད་སོགས་ ཀྱང་བྱེ་སྨྲ་དང་འདྲ་ བར་
ཁས་ལེན་པས། བདག་གི་བླ་མ་ཐམས་ཅད་མཁྱེན་པའི་ལྟ་མགུར་དུ། བེམ་
པོ་འཛུམ་རིས་ཀྱི་རྒྱ་སྟག་ཁྲ་བོ། །ཞེས་གསུངས་སོ། །
སེམས་ཙམ་པ་རྣམས་ཀྱིས་རྟོག་པས་བཏགས་པ་ཙམ་མ་ཡིན་པར་ རང་་་
ངོས་ནས་གྲུབ་པ་ནི་རང་མཚན་དང་རང་གི་མཚན་ཉིད་ཀྱིས་གྲུབ་པ་དང་།
བདེན་གྲུབ་ཡིན་ལ། རྟོག་པས་བཏགས་ཙམ་དུ་གྲུབ་པའི་ཆོས་ནི་དེ་ལས་
ཟློག་པར་འདོད་དེ་གཞན་དབང་ཡོངས་གྲུབ་གཉིས་དང་པོ་དང༌། ཀུན་
བཏགས་ཕྱི་མར་འདོད་དོ། །དེས་ན་ཀུན་བཏགས་ཀྱི་ཆོས་རྣམས་སེམས་
ཙམ་པར་རང་ལུགས་ཀྱི་རང་མཚན་གྱིས་མ་གྲུབ་པར་འདོད་ཀྱང་། ཆོས་གང་
ཡང་རང་ངོས་ནས་མ་གྲུབ་ན་མེད་དགོས་པར་འདོད་པས། ཐལ་འ གྱུར་བ་
ལྟར་གྱི་རང་མཚན་གྱི་དོན་ནི་ཀུན་བཏགས་ཀྱི་སྟེང་དུ་ཡང་ཁས་ལེན་པ་ཡིན་་་
ཏེ། ལེགས་བཤད་སྙིང་པོར། གཞི་འགའ་ཞིག་སྔ་མ་ལྟར་མི་འཛིན་ཀྱང་།
ཕྱི་མ་ལྟར་འཛིན་པ་ནི་ཡོད་དོ། །ཞེས་སོ། །འོན་ཀྱང་བྱེ་མདོ་ལྟར་ཆ་
མེད་ཀྱིས་རགས་པ་མི་རྩོམ་པར་མ་ཟད་གཟུགས་སོགས་འདུས་བྱས་ཀྱི་ཆོས་་་་
རྣམས་ནང་ཤེས་པའི་རྫས་ཀྱི་སྟེང་ནས་སྐྱེས་ཤིང་། འདུས་མ་བྱས་རྣམས་
ཀྱང་རང་འཛིན་ཚད་མ་དང་བདག་ཉིད་གཅིག་ཏུ་འདོད་པས། གཟུང་
འཛིན་རྫས་གཞན་གྱིས་སྟོང་ཞིང་ཕྱི་དོན་དུ་མེད་པར་བཞེད་དོ། །ཤེས་པ་
སྔ་མའི་སྟེང་གི་ནུས་པས་ཤེས་པ་ཕྱི་མ་ཡུལ་གྱི་རྣམ་ ལྡན་དུ་སྐྱེས་པས་ཡུལ་དང་
ཡུལ་ཅན་དུས་མཉམ་པར་རྫས་གཅིག་ཏུ་སྐྱེ་ལ་དེ་འདྲའི་ནུས་པ་ལ་དམིགས་་་
རྐྱེན་དུ་འདོད་དོ། །དམིགས་རྐྱེན་གྱིས་ཤེས་པ་ཡུལ་གྱི་རྣམ་ལྡན་དུ་སྐྱེད་



，
，
34 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
ཀྱང་ཡུལ་དེའོ་སྙམ་དུ་རྟོག་པས་འཛིན་པ་ནི་བརྡ་སྦྱོར་བ་ལ་ལྟོས་པས། ཆོས་
རྣམས་རང་འཛིན་རྟོག་པའི་ཞེན་གཞིར་རང་མཚན་གྱིས་མ་གྲུབ་པར་འདོད་་་
དེ། དོན་སྨྲ་ལ་ལྟོས་ན་དབུ་མའི་ལུགས་དང་ ཤིན་ཏུ་ཉེའོ། །སེམས་ཙམ་
པ་རང་གི་འདོད་པ་ལྟར་གྱི་ཕྱི་དོན་མེད་པར་གྲུབ་པས་ནི་དོན་སྨྲ་གཉིས་ཀྱི་ཕྱི་
དོན་ཁེགས་ཀྱང་། དོན་སྨྲ་གཉིས་ཀྱི་ཕྱི་དོན་ཁེགས་ཙམ་གྱིས་རྣམ་རིག་ཙམ་
དུ་གྲུབ་པ་མིན་ཏེ། འདི་འདྲའི་ཁྱད་པར་གྲུབ་མཐའ་གོང་འོག་གི་སྐབས་
ཀུན་ཏུ་ཤེས་དགོས་སོ། ། །
དབུ་མ་རང་རྒྱུད་པས་རང་གི་མཚན་ཉིད་ཀྱིས་གྲུབ་པ་སོགས་གསུམ་ཐ་་
སྙད་དུ་གྲུབ་པར་བཞེད་ཀྱང་། བདེན་པར་གྲུབ་པ་སོགས་ལྔ་ནི་ཐ་སྙད་དུ་
ཡང་མི་བཞེད་དོ། །རང་རྒྱུད་པ་མན་ཆད་ཀྱིས་ཕྱི་རོལ་པ་འདོད་པ་ལྟར་གྱི་
རྟག་གཅིག་རང་དབང་ཅན་གྱི་བདག་ཏུ་འཛིན་པ་གང་ཟག་གི་བདག་འཛིན་་
རགས་པ་དང་། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པ་གང་
ཟག་གི་བདག་འཛིན་ཕྲ་མོར་འདོད་དོ། །དེ་ཡང་སྔ་མ་དེ་མུ་སྟེ གས་ཀྱིས་སྒྲོ་
བཏགས་ པའི་ཀུན་བ ཏ གས་ཁོ་ན་དང་། ཕྱི་མ་ལ་གནས་མ་བུ་བས་གྲུབ་
མཐའི་དབང་གིས་འཛིན་པ་ལྟ་བུའི་རིགས་པ་ལྟར་སྣང་ལ་བརྟེན་ནས། རང་
རྐྱ་ཐུབ་པའི་རྫས་ཡོད་དུ་འཐད་སྙམ་དུ་འཛིན་པ་རྣམས་ཀུན་བཏགས་ དང་་་་
གྲུབ་མཐས་སྒྲོ་བཏགས་པ་ལ་མ་ལྟོས་པར་ངང་ངམ་ཤུགས་ཀྱིས་འབྱུང་བ་ནི་་་
ལྷན་སྐྱེས་ཏེ། འདིའི་ཞེན་ཡུལ་བཀག་པ་ལས་ལྷག་པའི་ཕྲ་བའི་བདག་མེད་
བྱེ་མདོ་གཉིས་ཀྱིས་འཇོག་མི་ཤེས་སོ། །
དེས་ན་གང་ཟག་དང་ཕུང་པོ་རྗེ་ཁོལ་ལྟར་མཚན་ཉིད་མི་མཐུན་པའི་་་༌་



གཉིས་པ་ནང་བ་སངས་རྒྱས་པའི་བྱུང་ཚུལ། 35
རང་རྐྱ་བར་སྣང་ལ། སྣང་བ་ལྟར་དུ་གྲུབ་པར་འཛིན་པ་ནི་གང་ཟག་རང་
རྐྱ་ཐུབ་པའི་རྫས་ཡོད་དུ་འཛིན་པའི་འཛིན་ཚུལ་ཡིན་ཅིང༌། འཛིན་པ་དེའི་
ཞེན་ཡུལ་གང་ཟག་ཕུང་པོ་ལ་མ་ལྟོས་པའི་རང་རྐྱ་བ་དེ་བཀག་ནས། གང་
ཟག་ཕུང་པོ་ལ་བརྟེན་ནས་བཏགས་པ་ཙམ་དུ་བཞེད་པ་ལ་མང་བཀུར་བ་མ་་་
གཏོ གས་རང་རྒྱུད་པ་མན་ཆད་འདྲའོ། །
ཕུང་པོ་ལ་བ རྟེན་ནས་བཏགས་པ་ཙམ་གྱི་ཙམ་སྒྲས་ནི། ཕུང་པོ་ལས་
དོན་གཞན་པའི་བདག་བཀག་ནས་གང་ཟག་བཏགས་ཡོད་དུ་བཞེད་པར་་་་༌
མཐུན་ལ། ༈ ཕུང་པོ་ལ་བརྟེན་ནས་བཏགས་ལུགས་ནི། , ཡིད་ཀྱི་རྣམ་པར་
ཤེས་པ་དང་། ཀུན་གཞིའི་རྣམ་ཤེས་དང༌། རྣམ་པར་ཤེས་པའི་རྒྱུན་ཅི་
རིགས་ལ་བ རྟེན་ནས་གང་ཟག་འདོགས་པར་བྱེད་ཅིང་། དེ་ཡང་ཕུང་པོ་རེ་
རེ་བ་བདག་ཏུ་བཞེད་པ་དང༌། མང་བཀུར་བ་ཁ་ཅིག་ སཾ།ས་ཕུང་པོ་ལྔ་ཆར་
ལ་བརྟེན་ནས་གང་ཟག་འདོགས་པར་བྱེད་དོ། །རང་རྒྱུད་པ་མན་ཆད་ཀྱིས་
གང་ཟག་ཕུང་པོ་ལ་བ རྟེན་ནས་བཏགས་པ་ཙམ་དུ་བཞེད་ནའང་། ཕུང་པོ་
གང་ཟག་གི་གདགས་གཞི་ཡིན་ན་ཕུང་པོ་གང་ཟག་ཡིན་དགོས་སྙམ་པ་དང་།
ཕུང་པོ་གང་ཟག་ཡིན་པར་བཏགས་པ་ཡིན་སྙམ་དུ་བསམ་པར་འདུག་ཅིང་།
གང་ཟག་གི་བཏགས་དོན་བཙལ་ནས་ཀྱང་རྙེད་པར་འདོད་པའི་ཕྱིར་བཏ ཊ་་་
ཡོད་ཀྱི་དོན་ཀྱང་མ་ཚང་བར་གསལ་ལོ། །
ཐལ་འགྱུར་བས་ནི། ཕུང་པོ་ལ་བརྟེན་ནས་བཏགས་པའི་ བདག་
འཇིག་ལྟ་ལྷན་སྐྱེས་ཀྱི་དམི གས་པར་གསུངས་ལ། ཕུང་པོ་བདག་མ་ཡིན་
པར་མ་ཟད་བཏགས་དོན་བཙལ་ནས་རྙེད་པའི་ཆོས་གཅིག་ཀྱང་མི་བཞེད་་་་



36 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
ཅིང་། རང་རྒྱུད་པ་མན་ཆད་ཀྱིས་འདོད་ཚུལ་དེ་ལྟ་ན་རྟེན་འབྱུང་ཁས་བླངས་
པ་ལས་ཉམས་པར་བཞེད་དེ་ཤིན་ཏུ་གནད་ཆེ་ཡང་འདིར་ཞིབ་ཏུ་མི་སྤྲོའོ།།
ཐལ་རང་གཉིས་ཀ་གང་ཟག་རིགས་པས་དཔྱད་མི་བཟོད་དུ་གྲུབ་པར་་་
བཞེད་པ་མཐུན་མོད་ཀྱང་། ཅི་ཙམ་ནས་རིགས་པས་དཔྱད་བཟོད་མི་
བཟོད་ཀྱི་མཚམས་དང་། དོན་དམ་དཔྱོད་པའི་མཚམས་སུ་སོང་མ་སོང་
སོགས་ལ་མི་མཐུན་ཏེ། ༈ ཐལ་འ གྱུར་བས་ནི། ངས་ལས་འདི་བསགས། །
འབྲས་བུ་འདི་མྱོང་ཞེས་ཐ་སྙད་བཏགས་པ་ཙམ་གྱིས་མ་ཚིམ་པར། ཐ་སྙད་
བཏ གས་ པའི་དོན་དེ་ཕུང་པོ་རེ་རེ་བ་དང་། ཚོགས་པ་དང་། དེ་ལས་དོན་
གཞན་གང་དུ་གྲུབ་ཅེས་འཚོལ་བ་ནས་དོན་དམ་དཔྱོད་པའི་མཚ མས་དང་། །
འཚོལ་ལུགས་དེས་བཙལ་ནས་དཔྱད་གཞི་དེ་རྙེད་རྒྱུ་བྱུང་ན་རིགས་པས་་་་་་་
དཔྱད་བཟོད་དུ་གྲུབ་པར་བཞེད། རང་རྒྱུད་པས་དེ་འདྲ་བའི་རིགས་པ་དེ་
ཐ་སྙད་པའི་ཚད་མ་ཡིན་གྱི། དོན་དམ་དཔྱོད་པའི་རིགས་པ་མིན་ལ། དེས་
བཙལ་ནས་རྙེད་ན་རིགས་པས་དཔྱད་བཟོད་དུ་གྲུབ་པའང་མ་ཡིན་པར་་་་་
བཞེད་དེ། དེས་བཙལ་བ་ན་ཡིད་ཀྱི་རྣམ་ཤེས་གང་ཟག་ཏུ་རྙེད་པའི་དབང་
དུ་བྱས་ནས་འཇོག་པར་སྣང་ངོ༌། །
དེས་ན་རང་རྒྱུད་པས། ཆོས་རྣམས་བློ་གནོད་མེད་ལ་སྣང་བའི་དབང་
གིས་ཕར་བཞག་པ་མ་ཡིན་པར་དོན་རང་གི་སྡོད་ལུགས་ཀྱི་ངོས་ནས་གྲུབ་མ་་་
གྲུབ་དཔྱོད་པ་ནས་དོན་དམ་དཔྱོད་པའི་མཚམས་དང་། དེས་བཙལ་ནས་
དཔྱད་གཞི་དེ་རྙེད་རྒྱུ་བྱུང་ན་རིགས་པས་དཔྱད་བཟོད་དུ་གྲུབ་པར་བཞེད་་་་་
དོ༑ ༑ དངོས་སྨྲ་བ་རྣམས་ཀྱིས་དེ་ཙམ་ཡང་དོན་དམ་དཔྱོད་པའི་མཚམས་
-



གཉིས་པ་ནང་བ་སངས་རྒྱས་པའི་བྱུང་ཚུལ། 37
དང༌། རིགས་པས་དཔྱད་བཟོད་དུ་གྲུབ་པར་མི་འདོད་པར། རིགས་པས་
བཙལ་བའི་ངོར་འདུས་མ་བྱས་དང་རྡུལ་ཕྲན་ཆ་མེད་དང་། སྐད་ཅིག་ཆ་
མེད་ལྟ་བུ་གང་རུང་རྙེད་རྒྱུ་བྱུང་ན་རིགས་པས་དཔྱད་བཟོད་དུ་གྲུབ་པར་་་་་
འདོད་དོ། །དེས་ན་གྲུབ་མཐའ་གང་དང་གང་གི་ལུགས་ལ་ཡང་ཆོས་རང་
རང་གི་གནས་ཚུལ་ལ་དཔྱད་པ་ན་ཀུན་རྫོབ་དང་དོན་དམ་དཔྱོད་པར་སོང་་་་་
མ་སོང་གི་མཚམས་ཟིན་པ་འདི་ཤིན་ཏུ་གལ་ཆེའོ། །
རང་རྒྱུད་པས་ཆོས་རྣམས་བློ་གནོད་མེད་ལ་སྣང་བའི་དབང་གིས་ཕར་་་
བཞག་པ་ཙམ་མ་ཡིན་ པར་ཡུལ་རང་གི་ངོས་ནས་གྲུབ་པར་འཛིན་པ་ནི་་་་་་་
བདེན་འཛིན་ཕྲ་མོ་ཡིན་ལ། དེ་ལ་སེམས་ཙམ་པའི་གྲུབ་མཐའི་དབང་གིས་་་་་
འཛིན་པ་ལྟ་བུའི་ཀུན་བ ཏ གས་དང༌། གྲུབ་མཐའ་ལ་མ་ལྟོས་པའི་ལྷན་སྐྱེས་
གཉིས་ཡོད་ཀྱང་གཉིས་ཀའི་ཞེན་ཡུལ་ལ་བདེན་པར་གྲུབ་པ། ཡང་དག་པར་
གྲུབ་པ། དོན་དམ་པར་གྲུབ་པ། དེ་ཁོ་ན་ཉིད་དུ་གྲུབ་པ་ཞེས་བྱ་ཞིང་།
དེ་བཞིར་གྲུབ་པ་ཐ་སྙད་དུ་ཡང་མེད་པར་བཞེད་དོ། །རང་གི་མཚན་ཉིད་
ཀྱིས་གྲུབ་པ་དང༌། རང་བཞིན་གྱིས་གྲུབ་པ་དང༌། ངོ་བོ་ཉིད་ཀྱིས་གྲུབ་པ་
ནི་ཐ་སྙད་དུ་གྲུབ་པར་བཞེད་དེ། དེར་མ་གྲུབ་ན་ཆད་ལྟར་འགྲོ་བར་
འདོད་དོ། །དངོས་སྨྲ་བ་རྣམས་དེ་བརྒྱད་ཀ་ཚད་གྲུབ་ཏུ་འདོད་མི་འདོད་
ཀྱི་ཁྱད་པར་གོང་དུ་བཤད་པ་ལྟར་རོ། ༈ །དབུ་མ་བས། ཆོས་རྣམས་བློ་ལ་
སྣང་བའི་དབང་གིས་བཞག་པ་མ་ཡིན་པའི་ སྡོད་ལུགས་མེད་པར་མཐོང་ན་་་་་
དགག་བྱ་ཁེགས་པར་བཞེད་ཅིང་དེ་འདྲའི་དགག་བྱ་དང་དེ་འཛིན་པའི་རྟོག་་
པ་བདེན་འཛིན་དུ་འདོད་པ་ཐལ་རང་གཉིས་ཀའི་ཐུན་མོང་བའི་ལུགས་སོ། །



38 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
དགག་བྱ་དེ་འགོག་པའི་རིགས་པ་གནད་ཆེ་བ་ནི་རྣམ་བདུན་པའི་དཔྱད་པ་་་་
དང༌། དེ་བསྡུ་ན་གཅིག་ཏུ་བྲལ་གྱི་དཔྱད་པ་གཉིས་སུ་འདུ་ཞིང་། དེའི་སྒོ་
ནས་དཔྱོད་ཚུལ་ནི་གྲགས་ཆེ་བ་ལྟར་རོ། །དཔྱད་པའི་སྟོབས་ཀྱིས་མཉམ་
གཞ བ་ ཏུ་བློ་དེའི་དབང་གིས་བཞག་པ་མིན་པའི་ ཡོད་པ་ཁེགས་པ་ལ་ཐལ་་་་༠༠
རང་ གཉིས་ཀ་ཁྱད་པར་མེད་ཀྱང་རྗེས་ཐོབ་ཏུ་ནི་རང་རྒྱུད་པས་རང་མཚན་་་
གྱིས་གྲུབ་པའི་དོན་ཆོས་སྒྱུ་མ་ལྟ་བུ་ཞིག་འདོད་ལ། ཐལ་འགྱུར་པས་ནི་
མཉམ་གཞག་ཏུ་བདེན་པ་དེ་ལྟ་བུ་བཀག་ཤུལ་དུ་ལྷག་མ་ཅི་ལུས་བལྟས་པས།
མིང་ཙམ་ཞིག་ལྷག་མར་ལུས་པར་བཞེད་དེ། འདི་ནི་ཐུན་མོང་མ་ཡིན་པའི་
ཁྱད་པར་རོ། །
དེ་ལྟར་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པ་ལྷན་སྐྱེས་་་་་
དང་། དེའི་ཞེན་ཡུལ་སུན་ཕྱུང་བ་ལ་བརྟེན་ནས་འཁོར་བ་ལས་གྲོལ་ བར་
འདོད་པ་ནི་རང་རྒྱུད་པ་མན་ཆད་མཐུན་ནོ། །
རང་རྒྱུད་པས་ཆོས་དང་གང་ཟག་གཉིས་ཀ་བློ་ལ་སྣང་བའི་དབང་གིས་་
བཞག་པ་མིན་པར་དོན་གྱི་སྡོད་ལུགས་ཀྱི་ངོས་ནས་གྲུབ་པར་འཛིན་པ་ཆོས་་་་
ཀྱི་བདག་འཛིན་ཕྲ་མོ་དང་ཤེས་སྒྲིབ་ཏུ་བཞེད་ཅིང་། ཤེས་སྒྲིབ་ལ་ཕྲ་
རགས་དགུ་དང་ཐོག་མཐའ་གཉིས་ལ་གཉིས་གཉིས་ཕྱེ་བའི་བཅུ་གཅིག་ས་་་་
དང་པོ་ནས་རྒྱུན་མཐའི་ བར་གྱི་སྒོམ་ལམ་བཅུ་གཅིག་ གིས་སྤངས་པའི་སྒོ་ནས་
རྣམ་མཁྱེན་ཐོབ་པར་བཞེད་དོ། །
ཐལ་འགྱུར་བའི་ཁྱད་ཆོས་ཀྱི་དགག་བྱ་དང་འགོག་ཚུལ་ནི། མིང་གི་
ཐ་སྙད་ཀྱི་དབང་གིས་བཞག་པ་ཙམ་མ་ཡིན་པའི་ཡོད་པར་འཛིན་པ་བདེན་་་་་



111
གཉིས་པ་ནང་བ་སངས་རྒྱས་པའི་བྱུང་ཚུལ། 39
འཛིན་ཕྲ་མོ་དང༌། དེའི་ཞེན་ཡུལ་མིང་དང་ཐ་སྙད་ཀྱི་དབང་ གིས་བཞག་
པའི་ ཡོད་པ་དེ་གང་ཟག་གི་སྟེང་དུ་ཡོད་པར་འཛིན་པ་གང་ཟག་གི་བདག་་་་་་
འཛི ་ དང་། ཆོས་ཀྱི་སྟེང་དུ་ ཡོད་པར་འཛིན་པ་ནི་ཆོས་ཀྱི་བདག་འཛིན་
ཡིན་ལ། དེ་ལྟར་འཛིན་པའི་ལྷན་སྐྱེས་གཉིས་ཀའང་འཁོར་བའི་རྩ་བར་
གྱུར་པའི་མ་རིག་པ་དང་ཉོན་སྒྲིབ་ཏུ་བཞེད་དོ། །དེ་འདྲའི་ལྷན་སྐྱེས་ཀྱིས་
འཛིན་པ་དེ་ངེས་པར་བྱེད་པ་ལ་ཐ་སྙད་ཀྱི་དབང་གིས་བཞག་ལུགས་སམ།
རྟོག་བཏགས་འཇོག་ལུགས་ལེགས་པར་ངེས་པ་ལ་རག་ལས་པར་གསུ ངས་་་
ཏེ་གནད་ཤིན་ཏུ་ཆེའོ། །
ལུགས་འདིའི་གང་ཟག་འཇོག་ཚུལ་ནི། ཕུང་པོ་ཚོགས་པ་གང་ཟག་
གི་གདགས་གཞི་དང༌། གང་ཟག་དེའི་བཏགས་ཆོས་དང༌། ཐ་སྙད་དུ་ངའོ་
སྙམ་པའི་བློ་གང་ཟག་འཇོག་བྱེད་ཀྱི་བློ་ཡིན་པར་ངེས་པའི་སྒོ་ནས་ཤེས་་་་་་༌༌
དགོས་ཤིང༌། ཕུང་པོ་ཚོགས་པ་ལ་བརྟེན་ནས་ངའོ་སྙམ་པའི་བློ་དེའི་ཡུལ་གྱི་
ང་ཙམ་དེ་ལ་བདག་གམ་གང་ཟག་ཅེས་བྱ་ལ། དེ་ནི་ཐ་སྙད་དུ་ཡོད་ཅིང་
ལས་འབྲས་ཀྱི་རྟེན་དུ་གྱུར་པའི་བདག་ཅེས་བྱའོ། །
དེ འི་ལུགས་ཀྱི་དེ་ཁོ་ན་ཉིད་ལ་དཔྱོད་མཚམས་དངོས་ནི། རང་རྒྱུད་
ཀྱི་ངའམ་བདག་འདི་ཐ་སྙད་བཏགས་པའི་དབང་གིས་བཞག་པ་ཙམ་གྱིས་མ་་
ཚིམ་པར་གང་དུ་གྲུབ་ཅེས་འཚོལ་བ་འདི་ནས་ཡིན་ལ། དེའི་ཚུལ་ཡང་ང་
འདིར་སྡོད་དོ། །ངས་མཐོང་ངོ༌། །ངས་ཚོར་རོ། །ངས་དྲན་ནོ། །
ཞེས་སོགས་ཀྱི་ཐ་སྙད་འདི་ཙམ་གྱིས་ཚིམ་དགོས་པ་ཡིན་གྱི། དེ་ཙམ་གྱིས་
མ་ཚིམ་པར་དཔྱད་ན་རང་གི་མིག་རྣ་སོགས་རེ་རེ་བ་དང་ཚོགས་པ་ཡང་ང་་་་



40 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
མ་ཡིན་ལ། དེ་ལས་དོན་གཞན་དུ་ཡང་ང་མེད་པས་དེ་ནི་རང་བཞིན་གྱིས་
མེད་པའི་མེད་ཚུལ་ལོ་ཞེས་བཞེད། ༈ རང་རྒྱུད་པ་མན་ཆད་ཀྱིས་དེ་འདྲའི་
རང་བཞིན་མེད་པའི་དོན་གཏན་མེད་དུ་བཟུང་ནས། དེ་ལྟར་འཛིན་ན་
ཆད་ལྟར་འཕུལ་བར་བྱེད་དོ། །ཐལ་འགྱུར་བས་རང་བཞིན་གྱིས་མེད་
པས་མེད་གོ་མི་ཆོད་ཅིང༌། ཐ་སྙད་དུ་ཡོད་པས་ ཡོད་གོ་ཆོད་པས། ཆོས་
ཐམས་ཅད་རང་བཞིན་གྱིས་མེད་ཀྱང་ཐ་སྙད་དུ་རྣམ་གཞག་ཐམས་ཅད་་་་་་
འཐད་པའི་རྟེན་འབྱུང་གིས་མཐའ་གཉིས་ཀ་སེལ་བར་བྱེད་དེ། ལུགས་
འདིའི་ཁྱད་ཆོས་ཐུན་མོང་མ་ཡིན་པའོ། །དེས་ན་ཐལ་རང་གཉིས་ལ་
དགག་བྱའི་ངོས་འཛིན་མི་འདྲ་ བའི་ཁྱད་པར་གཉིས་དང༌། དེའི་དབང་གིས་
དེ་ཁོ་ན་ཉིད་ལ་དཔྱོད་མཚ མས་ཀྱང་མི་འདྲ་བ་གཉིས་ཡོད་ལ། འདིའི་
མཚམས་ལེགས་པར་མ་ངེས་ན་ཐལ་རང་གཉིས་ཀྱི་ཁྱད་པར་ཕྲ་མོ་འབྱེད་་་་་
དཀའོ། །
ཐལ་འགྱུར་བའི་ལུགས་ཀྱི་ཤེས་སྒྲིབ་འདོད་ཚུལ་ནི། རྐྱེན་དང་ཕྲད་
ཀྱང་ཉོན་མོངས་དངོས་སུ་སྐྱེད་པར་མི་ནུས་པའི་ཉོན་མོངས་པའི་བག་ཆགས་་
དང་། དེའི་འབྲས་བུ་གཉིས་སྣང་འཁྲུལ་བའི་བདེན་སྣང་ཙམ་ཞིག་ལ་བྱ་
ཞིང་༑ འདི་ལ་ཕྲ་རགས་གསུམ་མམ་བཞིར་བྱས་པ་དག་པས་གསུམ་གྱིས་
སྤོང་ བའི་སྒོ་ནས་རྣམ་པ་ཐམས་ཅད་མཁྱེན་པའི་ཡེ་ཤེས་ཐོབ་པར་བཞེད་པ་་་
ཡིན་ནོ། །
ལུགས་འདིར་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པ་གང་་་་་་
ཟག་གི་བདག་འཛིན་རགས་པར་འདོད་པ་ཙམ་རང་རྒྱུད་པ་སོགས་དང་འདྲ་་



E-
གཉིས་པོ་ནང་བ་ སངས་ རྒྱས་པའི་བྱུང་ཚུལ། 41
མོད། འོན་ཀྱང་རང་རྒྱུད་པ་སོགས་ཀྱིས་བདག་འཛིན་ཕྲ་མོར་འདོད་པའི་
རྫས་ཡོད་དུ་འཛིན་པ་ལྷན་སྐྱེས་དེ་ཡང་འདི་བས་ཀུན་བཏགས་སུ་བཞེད་དེ།
ལེགས་བཤད་སྙིང་པོར། རྫས་ཡོད་ཀྱི་བདག་དེ་ནི་ཕྱི་རོལ་པས་ཕུང་པོ་ལས་
དོན་གཞན་དུ་བཏགས་པའི་ནང་གི་བྱེད་པའི་སྐྱེས་བུ་ཡོད་པར་གཟུང་བའི་་་་
ཡུལ་ཡིན་ལ་ཞེས་སོ། །དེས་ན་འདི་བའི་ལུགས་ཀྱི་རྫས་ཡོད་དུ་འཛིན་པ་
ལྷན་སྐྱེས་ནི། ཕུང་པོ་དང་མཚན་ཉིད་མི་མཐུན་པར་འཛིན་པ་མ་ཡིན་གྱི།
ཚོང་དཔོན་ཚོང་བ་ལས་ཟུར་དུ་མི་བཀར་བ་ལྟར་ཕུང་པོ་ལས་ཟུར་དུ་མི་་་་་་་
བཀར་བར་ཕུང་པོའི་རང་བཞིན་གྱིས་ཕུང་པོ་ལ་དབང་བསྒྱུར་ཅིང་ཕུང་པོ་་་་
ཚུར་བདག་ལ་ལྟོས་ཀྱང་བདག་ཕར་ལ་མི་ལྟོས་པ་ཚོང་དཔོན་ལྟར་གྲུབ་པར་་་་
འཛིན་པ་ཞིག་ལ་འཇོག་པར་གསུངས་སོ། །
་་་་་་
(༢)བ དག་མེད་ཕྲ་རགས་ཀྱི་འཇོག་ཚུལ།
༄༅། །བྱེ་བྲག་སྨྲ་བས་གཞི་གྲུབ་ན་ཆོས་བདག་ཡིན་པས་ཁྱབ་པར་་་་
འདོད་པས། ཆོས་ཀྱི་བདག་མེད་ཕྲ་རགས་ཀྱི་རྣམ་གཞག་ཁས་མི་ལེན་ལ།
གང་ཟག་རྟག་གཅིག་རང་དབང་ཅན་དུ་གྲུབ་པས་སྟོང་པ་གང་ཟག་གི་་
བདག་མེད་རགས་པ་དང༌། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་
པ་གང་ཟག་གི་བདག་མེད་ཕྲ་མོར་འཇོག་ཅིང་། བདག་མེད་ཕྲ་མོ་དང་གང་
ཟག་གི་བདག་མེད་ཕྲ་མོ་དོན་གཅིག་ཏུ་འདོད་དོ། །
སྡེ་པ་བཅོ་བརྒྱད་ཀྱི་ནང་ཚན་མང་བཀུར་སྡེ་ལྔས་རང་རྐྱ་ཐུབ་པའི་རྫས་
ཡོད་ཀྱི་བདག་ཁས་ལེན་པས། དེས་སྟོང་པ་གང་ཟག་གི་བདག་མེད་ཕྲ་མོར་



42 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
མི་འདོད་དོ། །ཐལ་གྱུར་བ་མ་གཏོགས་རང་རྒྱུད་པ། སེམས་ཙམ་པ། །
མདོ་སྡེ་པ། བྱེ་བྲག་པ་བ ཞི་ཀས་གང་ཟག་གི་བདག་མེད་ཕྲ་རགས་འཇོག་
ཚུལ་འདྲ་ཞིང་། ཐལ་འགྱུར་བ་དང༌། སེམས་ཙམ་པ། མདོ་སྡེ་པ་གསུམ་
ཀའི་ལུགས་ལ་གང་ཟག་གི་བདག་མེད་ཕྲ་མོ་སྟོང་པ་ཉིད་དུ་འདོད་དོ། ༈ །བྱེ་
སྨྲའི་ལུགས་ལ། མཚན་ཉིད་གསུམ་གྱི་རྣམ་གཞག་མི་འཇོག་ཅིང་། སྟོང་
ཉིད་མེད་པར་འདོད་དོ། །ཞེས་གྲགས་ ཀྱང་། མཛོད་གནས་བརྒྱད་པ་
ལས། མཚན་མེད་ཞི་བའི་རྣམ་པ་དང་། །སྟོང་ཉིད་བདག་མེད་སྟོང་ཉིད་
དུ། །ཞེས་སོགས་ལ་དཔགས་ན་སྟོང་ཉིད་བདག་མེད་གཉིས་ལ་སྟོང་ཉིད་
ཀྱི་ཐ་སྙད་ཡོད་པ་འདྲའོ། །མདོ་སྡེ་བས་གང་ཟག་གི་བདག་མེད་ཕྲ་རགས་
འདོད་ཚུལ་དང༌། ཆོས་ཀྱི་བདག་མེད་ཁས་མི་ལེན་པ་སྔ་མ་དང་འདྲ་ལ།
མཚན་ཉིད་གསུམ་ལས། གཞན་དབང་བདེན་གྲུབ་དང་། ཀུན་བཏ གས་
དང་། ཡོངས་གྲུབ་གཉིས་བདེན་མེད་དུ་འདོད། ཡོངས་གྲུབ་བདེན་མེད་
ཡིན་ན། གང་ཟག་གི་བདག་མེད་ཕྲ་མོ་ཡོངས་གྲུབ་དང་སྟོང་ཉིད་གཉིས་ཀ་
ཡིན་པས། བར་ཆད་མེད་ལམ་གྱི་སྣང་ཡུལ་དུ་མི་རུང་། དེས་ན་ བར་ཆད་
མེད་ལམ་གྱི་དངོས་གཞལ་འཇོག་མི་ཐུབ་པར་འགྱུར་རོ་སྙམ་ན། འདིའི་
ལུགས་ལ་གང་ཟག་གི་བདག་མེད་ཕྲ་མོ་དེ་ཐེག་པ་གསུམ་ཀའི་བར་ཆད་མེད་་་་
ལམ་གྱི་ཤུགས་གཞལ་དང༌། གང་ཟག་གི་བདག་གིས་དབེན་པའི་འདུ་བྱེད་
དེ་དེའི་དངོས་གཞལ་དང་སྣང་ཡུལ་དུ་འདོད་པས་སྐྱོན་མེད་དོ།།
བྱེ་སྨྲ་ལྟར་ན་དམིགས་པ་མི་རྟག་སོགས་བཅུ་དྲུག་ཅི་རིགས་སེམས་རྟེན་་
བསམ་གཏན་བཞི་བའི་རབ་མཐའ་དང་འབྲེལ་བར་ཉམས་སུ་བླངས་པས་་་༌



གཉིས་པ་ནང་བ་སངས་རྒྱས་པའི་བྱུང་ཚུལ། 43
རང་ རྒྱལ་ དང་བྱང་སེམས་ཀྱི་ལམ་ཕྱི་མ་བཞི་བགྲོད་ལ། དམིགས་པ་མི་རྟག་
སོགས་ཅི་རིགས་ཟག་མེད་ས་དགུ་ཅི་རིགས་ལ་བརྟེན་ནས་ཉམས་སུ་བླངས་་་་་
པས་ཉན་ཐོས་ཀྱི་དགྲ་བཅོམ་འ ཐོབ་དགོས་སོ།།
མདོ་སྡེ་བའི་ལུགས་ལ་ཐེག་པ་གསུམ་ཀའི་ལམ་ཕྱི་མ་བཞི་ཀ་བདག་གིས་
དབེན་པའི་འདུ་བྱེད་ཁོ་ན་དམིགས་རྣམ་བྱས་པའི་སྟེང་ནས་གསར་དུ་སྐྱེ་་་་༌་
དགོས་སམ་སྙམ་སྟེ་དཔྱད་པར་བྱའོ།།
སེམས་ཙམ་པ། རང་རྒྱུད་པ། ཐལ་འགྱུར་བ་གསུམ་གྱིས་བར་ཆད་
མེད་ལམ་གྱི་ཤུགས་གཞལ་མེད་པར་འདོད་ཅིང་། སེམས་ཙམ་པ་དང་།
ཐལ་འགྱུར་བས་དེའི་དངོས་ཀྱི་གཞལ་བྱ་ལ་སྟོང་ཉིད་ཕྲ་མོས་ཁྱབ་པར་བཞེད་
ལ། རང་རྒྱུད་པས་ཆོས་ཀྱི་བདག་མེད་ཕྲ་རགས་དང་། གང་ཟག་གི་
བདག་མེད་ཕྲ་མོ་རྣམས་འཇོག་གོ །
སེམས་ཙམ་པའི་ལུགས་ལ་གང་ཟག་གི་བདག་མེད་ཕྲ་རགས་འཇོག་་་་༌་
ཚུལ་སྔ་མ་གཉིས་དང་མཐུན་ལ། ཅུང་ཟད་མི་འདྲ་བ་ནི། གང་ཟག་གི་
བདག་མེད་ཕྲ་མོ་སྟོང་ཉིད་དུ་འདོད་ཅིང༌། ཆོས་ཀྱི་བདག་མེད་ལ། རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་དང་།
གཟུང་འཛིན་གཉིས་སྟོང་དང་ཕྱི་རོལ་དོན་སྟོང་རྣམས་ཆོས་ཀྱི་བདག་མེད་ཕྲ་་
མོ་དང༌། རྡུལ་ཕྲན་ཆ་མེད་བསགས་པའི་ཕྱི་རོལ་དོན་གྱིས་སྟོང་པ་དེ་ཆོས་
ཀྱི་བདག་མེད་རགས་པར་འཇོག་ཅིང་། བདག་མེད་ཕྲ་མོ་གཉིས་ཀ་སྟོང་ཉིད་
དུ་འདོད་དོ།།
རྣལ་འབྱོར་སྤྱོད་པའི་དབུ་མ་རང་རྒྱུད་པས་ཀྱང་གང་ཟག་གི་བདག་་་་་



44. ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
མེད་ཕྲ་རགས་འདོད་ཚུལ་བྱེ་སྨྲ་དང་འདྲ་ལ། ཆོས་ཀྱི་བདག་མེད་ལ།
གཟུང་འཛིན་གཉིས་སྟོང་དང་། ཕྱི་རོལ་དོན་སྟོང་དང་། རང་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་སྟོང་པ་རྣམས་ནི་ཆོས་ཀྱི་་
བདག་མེད་རགས་པ་དང༌། བདེན་གྲུབ་ཀྱིས་སྟོང་པ་བདེན་མེད། དོན་
དམ་བདེན་པ་རྣམས་ཆོས་ཀྱི་བདག་མེད་ཕྲ་མོར་འདོད་དོ། །ཆོས་ཐམས་
ཅད་ཐ་སྙད་དུ་རང་གི་མཚན་ཉིད་དུ་གྲུབ་པར་འདོད་པས། རྟོག་པས་
བ ཏ གས་ཙམ་དང༌། མིང་བརྡས་བཞག་ཙམ་ཁས་མི་ལེན་པར། ཆོས་ཐམས་
ཅད་བློའམ་རྟོག་པ་ལ་སྣང་བའི་དབང་གིས་བཞག་ཙམ་དུ་འདོད་དོ།།
མདོ་སྡེ་སྤྱོད་པའི་དབུ་མ་རང་རྒྱུད་པས། གང་ཟག་གི་བདག་མེད་ཕྲ་
རགས་གཉིས་དང༌། ཆོས་ཀྱི་བདག་མེད་ཕྲ་མོ་འཇོག་ཚུལ་འདྲ་ལ། རགས་
པ་འཇོག་ཚུལ་མི་འདྲ་སྟེ། རྡུལ་ཕྲ་རབ་ཆ་མེད་བསགས་པའི་ཕྱི་རོལ་མེད་པ་
ཆོས་ཀྱི་བདག་མེད་རགས་པར་འདོད་པ་སེམས་ཙམ་པ་དང་མཐུན་ནོ། །
གཞི་གྲུབ་ན་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་
དང༌། ཕྱི་རོལ་དོན་དུ་གྲུབ་པ་གཉིས་ཀ་ཡིན་པས་ཁྱབ་པར་འདོད་དོ།།
ཐལ་འགྱུར་བའི་ལུགས་ལ། གང་ཟག་རང་རྐྱ་ཐུབ་པའི་རྫས་ཡོད་ཀྱིས་
གྲུབ་པས་སྟོང་པ་གང་ཟག་གི་བདག་མེད་རགས་པ་དང་། གང་ཟག་རང་
བཞིན་གྱིས་གྲུབ་པས་སྟོང་པ་གང་ཟག་གི་བདག་མེད་ཕྲ་མོ་དང༌། རྡུལ་ཕྲན་
ཆ་མེད་བསགས་པའི་རགས་པ་དང༌། དེ་འཛིན་པའི་ཚད་མ་རྫས་གཞན་
གྱིས་སྟོང་པ་ཆོས་ཀྱི་བདག་མེད་རགས་པ་དང་། གདགས་གཞིའི་ཕུང་པོ་
བདེན་པས་སྟོང་པ་ཆོས་ཀྱི་བདག་མེད་ཕྲ་མོར་བཞེད། བདག་མེད་ཕྲ་མོ་



གཉིས་པ་ནང་བ་སངས་རྒྱས་པའི་བྱུང་ཚུལ།
45
གཉིས་དགག་བྱའི་སྒོ་ནས་མ་ཡིན་པར་སྟོང་གཞིའི་སྒོ་ནས་འབྱེད་དེ། གཞི་
གང་ཟག་གི་སྟེང་དུ་དགག་བྱ་བདེན་གྲུབ་བཀག་པ་གང་ཟག་གི་བདག་མེད་་་་
ཕྲ་མོ་དང༌། གཞི་ཕུང་སོགས་ཀྱི་སྟེང་དུ་དེ་བཀག་པ་ཆོས་ཀྱི་བདག་མེད་ཕྲ་
མོར་འཇོག་པས་སོ། ༈ །གང་ཟག་དང་ཆོས་ཀྱི་བདག་མེད་ཕྲ་མོ་གཉིས་ལ་
ཕྲ་རགས་ཀྱི་ཁྱད་པར་མེད་ཅིང་གནས་ལུགས་མཐར་ཐུག་ཏུ་བཞེད་དོ། །
གྲུབ་མཐའ་སྨྲ་བ་བཞིས་རང་རང་གི་ལུགས་ཀྱི་རྟག་ཆད་ཀྱི་མཐའ་སྤོང་
ཚུལ་ནི། བྱེ་བྲག་སྨྲ་བ་རྣམས་འབྲས་བུ་སྐྱེ་བའི་ཚེ་རྒྱུ་འགག་པས་རྟག་པའི་
མཐའ་སྤོང་ལ། རྒྱུའི་མཇུག་ཐོགས་སུ་འབྲས་བུ་འབྱུང་བས་ཆད་པའི་མཐའ་
སྤོང་ཞེས་སྨྲ། མདོ་སྡེ་བ་དག་འདུས་བྱས་རྣམས་རྒྱུན་མ་ཆད་པར་འཇུག་
པས་ཆད་མཐའ་སྤོང་ཞིང་། སྐད་ཅིག་གིས་འཇིག་པས་རྟག་མཐའ་ལས་
གྲོལ་ཞེས་འདོད། སེམས་ཙམ་པ་རྣམས་ཀུན་བཏོ གས་ བདེན་པར་མ་གྲུབ་
པས་རྟག་མཐའ་སྤོང་ལ། གཞན་དབང་བདེན་པར་གྲུབ་པས་ཆད་མཐའ་
སྤོང་ཞེས་ཟེར། དབུ་མ་བ་རྣམས་ཆོས་ཐམས་ཅད་ཐ་སྙད་དུ་ཡོད་པས་ཆད་
མཐའ་དང་དོན་དམ་དུ་མེད་པས་རྟག་མཐའ་ལས་གྲོལ་ཞེས་བཞེད་པར་་་་་་་
གསུངས་ཏེ། དེ་ལྟ་ན་བྱེ་མདོ་གཉིས་ཀྱིས་མི་རྟག་པ་རྟོགས་པའི་ཡེ་ཤེས་དབུ་
མའི་ལམ་མཐར་ཐུག་ཏུ་བཞེད་དགོས་པ་འདྲའོ།།
འོན་ཀྱང་རང་རང་གི་ལུགས་ཀྱི་བདག་མེད་ཕྲ་རགས་རེ་རེའི་སྟེང་ནས་
ཀྱང་མཐའ་གཉིས་སྤོང་བ་ངེས་པར་དགོས་པས་འདི་སྤྱིའམ་མཚན་གཞི་ཙམ་་་
ཞིག་ལ་དགོངས་པར་མངོན་ནོ། །ཐལ་འགྱུར་བས་གཞལ་ན་རང་རྒྱུད་པ་
མན་ཆད་ཀྱི་རང་སྡེ་མཐའ་དག་རྟག་ཆད་ཀྱི་མཐའ་གཉིས་ཀར་ལྟུང་ཡང་།



|
ན་
46 ལེའུ་དང་པོ། རྒྱ་གར་འཕགས་པའི་ཡུལ་དུ་གྲུབ་མཐའ་བྱུང་ཚུལ།
རང་རང་གི་ལུགས་ལ་རྟག་ཆད་ཀྱི་མཐའ་གཉིས་དང་བྲལ་བའི་དབུས་ཁས་་་་་
ལེན་པར་བརླམས་ནས་དབུ་མ་བར་ཁས་འཆེ་བར་བྱེད་དོ།།
དེས་ན་གྲུབ་མཐའ་དེ་དག་ལ་མཆོག་དམན་གྱི་ཁྱད་པར་ཡོད་མོད། །
འོན་ཀྱང་ཐེག་པ་ཆེན་པོའི་གྲུབ་མཐའ་མཆོག་ཡིན་ཅེས་ཐེག་པ་དམན་པའི་་་
གྲུབ་མཐའ་ལ་བརྙས་པ་མི་རུང་སྟེ་དེ་དག་ཀྱང་སངས་རྒྱས་ཀྱི་རྗེས་སུ་འབྲང་་་
བ་ཡིན་པའི་ཕྱིར་དང༌། དེར་མ་ཟད་ཐམས་ཅད་མཁྱེན་པ་དགེ་འདུན་རྒྱ་
མཚོས༑ གྲུབ་མཐའ་འོག་མ་འོག་མའི་ལྟ་བ་གོང་མ་གོང་མའི་ལམ་སྟེགས་སུ་
གསུངས་པ་བཞིན། སོ་སོའི་ཐུན་མོང་མ་ཡིན་པའི་ཁས་ལེན་རེ་གཉིས་མ་
གཏོགས་རྟག་གཅིག་རང་དབང་ཅན་གྱི་བདག་གིས་སྟོང་པ་དང་། རང་རྐྱ་
ཐུབ་པའི་རྫས་ཡོད་ཀྱིས སྟོང་པའི་བདག་མེད་དང༌། གཟུང་འཛིན་གཉིས་
སྟོང་གི་དེ་ཁོ་ན་ཉིད་དང༌། ཆོས་ཐམས་ཅད་རང་མཚན་གྱིས་ཡོད་ ཀྱང་དོན་
དམ་པར་ངོ་བོ་ཉིད་མེད་པ་དང༌། ཆོས་ཐམས་ཅད་ཐ་སྙད་དུ་ཡང་རང་
མཚན་གྱིས་གྲུབ་པ་རྡུལ་ཙམ་ཡང་མེད་པ་ལ་རྒྱུ་འབྲས་འཆིང་གྲོལ་གྱི་བྱ་བྱེད་་་
ཐམས་ཅད་བཞག་ཆོག་པའི་བདག་མེད་ཀྱི་རིམ་པ་རྣམས་ཕྱི་མ་ཕྱི་མ་ལས་སྔ་བ་
མ་སྔ་མ་རྟོགས་སླ་བ་དང་། སྔ་མ་རྣམས་ཕྱི་མ་ལ་འཇུག་པའི་ ཐབས་སུ་
འགྱུར་བ་མདོ་དང་ཤིང་རྟ་ཆེན་པོ་རྣམས་དང༌། རྗེ་བདག་ཉིད་ཆེན་པོའི་
ལེགས་བཤད་རྣམས་སུ་གསུངས་པ་ལྟར་ཡིན་ཅིང༌། གང་ཟག་འགའ་ཞིག་
ལ་གྲུབ་མཐའ་འོག་མའི་ལྟ་བ་བསྟན་ནས་རིམ་གྱིས་གོང་མར་ཁྲིད་ན་དོན་དུ་་་
འགྱུར་ལ། ཐོག་མ་ཉིད་ནས་ལྟ་བ་མཐོན་པོ་བསྟན་ན་ཕན་པ་ལས་གནོད་པ་
ཆེ་བར་འགྱུར་བའང་ཡོད་པས་སོ། །(ཕྱི་ནང་གི་གྲུབ་མཐའ་སོ་སོའི་



47
གཉིས་པ་ནང་བ་སངས་རྒྱས་པའི་བྱུང་ཚུལ། །
འདོད་ཚུལ་རྣམས་ནི་ཞིབ་པར་གྲུབ་མཐའི་བསྟན་བཅོས་རྣམས་སུ་རྒྱས་པར་
འབྱུང་བས་འདིར་མ་སྤྲོས་སོ།།）
སྨྲས་པ།
གང་ཞིག་རྟོགས་ན་རང་དང་གཞན་གྱི་བསྟན་ པའི་ཁྱད་པར་ཤེས། །
མཁས་པའི་མདུན་སར་ངོ་མཚར་གཏམ་གྱི་རོལ་མོ་སྒྲོགས་ལ་དབང་། །ཡིད་
འོང་གྲགས་པའི་བ་དན་གཟུར་གནས་སྐྱེ་བོས་སྒྲེང་བྱེད་པ། ཨེ་མ་གྲུབ་
མཐའི་དེ་ཉིད་འབྱེད་ལ་སུ་ཞིག་བརྩོན་མི་བྱེད། །དེ་ལྟ་ན་ཡང་སྔོན་རབས་
ཀྱི། ༑ མཁས་པ་དུ་མས་གཏམ་འདི་ཉིད། །རྒྱ་ཆེར་གསལ་བར་མཛད་
ཟིན་ཕྱིར། །གྲུབ་ཟིན་བསྒྲུབས་ལ་དགོས་པ་ཅི། །གལ་ཏེ་ལེགས་བཤད་
གསར་བའི་རིན་ཆེན་ཚོགས། །ཕྱུར་བུར་སྤུངས་ ཀྱང་ཚོང་དཔོན་ཕྱུག་པོ་
ཡི༑ ༑ དབྱིག་གི་སྙིང་པོ་དབུལ་བོའི་གྲོང་ཁྱེར་གྱི། །སྲང་བར་བཀྲམ་
བཞིན་སུ་ལ་དོན་དུ་འགྱུར། །རྒྱ་བོད་མཁས་པའི་ལེགས་བཤད་གླེགས་བམ་
ཀུན༑ ༑ དངོས་པོའི་འདུ་ཤེས་ཙམ་གྱིས་ཁང་ཕུག་གི །དཔེ་ཁྲིའི་རྒྱན་དུ་
ངལ་བསོའི་དུས་འདི་འདྲར། །བདག་ལྟ་སྙིང་ལས་ཆུང་ངུར་གཞོལ་ལ་སྤྲོ། །
དེ་ཕྱིར་འདི་ནི་བརྗོད་བྱའི་ལུས། །ཁོ་ལག་རྫོགས་པ་མཚོན་པའི་ཆེད། །
འ ཕགས་ཡུལ་གྲུབ་མཐའི་ཡན་ལག་མཆོག །ཉུག་ཙམ་སྟོན་པས་ཆོག་ཤེས་
བགྱིས། ། ཞེས་པའང་ བར་སྐབས་ཀྱི་ཚིགས་སུ་བཅད་པའོ། །
གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་ལེགས་བཤད་
ཤེལ་གྱི་མེ་ལོང་ལས། ། འཕགས་ཡུལ་དུ་ཕྱི་རོལ་པ་དང་རང་སྡེའི་གྲུབ་
མཐའ་བྱུང་ཚུལ་བ ཤད་ཟིན་ཏོ། །
，



48
ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
༄༅། །ལེའུ་གཉིས་པ། བོད་གངས ཅན་གྱི་
ལྗོངས་སུ་གྲུབ་མཐའི་བྱུང་ཚུལ།
༄༅། །འཕགས་ཡུལ་རིན་ཆེན་གླིང་ནས་དགོས་འདོད་ཀུན་འབྱུང་་་
ཐུབ་བསྟན་དབང་གི་རྒྱལ། །ཆོས་རྒྱལ་ལོ་པཎ་དེད་དཔོན་དྲིན་ལས་གངས་
རིའི་མུ་ཁྱུད་ཅན་གྱི་ལྗོངས། །ལེགས་པར་དྲངས་ཏེ་སྐྱེ་རྒུའི་དད་པའི་རྒྱལ་
མཚན་རྩེ་མར་མངོན་མཆོད་པས། །ཕན་བདེའི་ལེགས་ཚོགས་ཆར་དུ་བ བས་
པའི་ངོ་མཚར་བྱུང་བ་ཕྱོགས་ཙམ་གླེང༌།།
བོད་དུ་གྲུབ་མཐའ་བྱུང་ཚུལ་ལ་བཞི། སྤྱིར་སངས་རྒྱས་ཀྱི་བསྟན་
པ་བྱུང་ཚུལ། བྱེ་བྲག་ཏུ་གྲུབ་མཐའ་མི་འདྲ་བ་བྱུང་ཚུལ། འཕྲོས་
དོན་དུ་མདོ་སྔགས་རིག་གནས་བྱུང་ཚུལ། ཞར་བྱུང་དུ་བོན་གྱི་ལུགས་སྲོལ་
བྱུང་ཚུལ་ལོ། །དང་པོ་ལ་གཉིས། བསྟན་པ་སྔ་དར་བྱུང་བའི་ཚུལ་དང་།
ཕྱི་དར་བྱུང་བའི་ཚུལ་ལོ།།



དང་པོ་གངས་ཅན་གྱི་ལྗོངས་སུ་སངས་རྒྱས་ཀྱི་བསྟན་པ་བྱུང་ཚུལ།
49
དང་པོ། གངས་ཅན་གྱི་ལྗོངས སུ སད། རྒྱས་ཀྱི་བསྟན་པ་
བྱུང་ཚུལ། །
EE
༡ བསྟན་པ་སྔ་དར་བྱུང་བའི་ཚུལ།
༄༅། །བོད་ཀྱི་རྒྱལ་པོའི་ཐོག་མ་གཉའ་ཁྲི་བཙན་པོ་ནས་གནམ་རི་
སྲོང་བཙན་གྱི་བར་རྒྱལ་རབས་ཉི་ཤུ་རྩ་དྲུག་གི་རིང་སངས་རྒྱས་ཀྱི་བསྟན་་་་་་་
པའི་མིང་ཙམ་ཡང་མ་བྱུང་ལ། དེ་ནས་ཀུན་ཏུ་བཟང་པོའི་སྤྲུལ་པར་གྲགས་
པ་ལྷ་ཐོ་ཐོ་རི་སྙན་ཤལ་གྱི་རིང་ལ་རྒྱལ་པོའི་ཕོ་བྲང་གི་སྟེང་དུ། སྤང་སྐོང་
ཕྱག་བརྒྱའི་གླགས་བམ་སོགས་ནམ་མཁའ་ལས་བབས་པ་ཚིག་དོན་མ་ཤེས་་་
ཀྱང་། མཚན་གཉན་པོ་གསང་བར་བཏགས་ནས་མཆོད་དེ་དམ་པའི་ཆོས་
ཀྱི་དབུ་བརྙེས་སོ།།
རྒྱལ་ པོའི་རྨི་ལམ་དུ་མི་རབས་ལྔ་ན་འདིའི་དོན་ཤེས་པ་འབྱུང་ཞེས་ལུང་
བསྟན་པ་བཞིན། དེ་ནས་མི་རབས་ལྔ་བ་སྤྱན་རས་གཟིགས་ཀྱི་སྤྲུལ་པ་ཆོས་
རྒྱལ་སྲོང་བཙན་སྒམ་པོའི་རིང་ལ་བློན་པོ་ཐོན་མི་སབྷོ་ཊ་རྒྱ་གར་དུ་བརྫངས་་་
ཏེ་རིག་གནས་ལ་མཁས་པར་སྦྱངས་ནས། ན་ག་རའི་ཡི་གེ་ལ་དཔེ་བྱས་ནས་
མགོ་ཅན་གྱི་གཟབ་དང་། ཝརྟུ་ལའི་ཡི་གེ་ལ་དཔེ་བྱས་ནས་མགོ་མེད་ཀྱི་
གཤར་གཉིས་བཟོས་ཏེ་ཡི་གེའི་སྲོལ་འབྱེད་པར་མཛད།།
བོད་ཀྱི་རྟེན་གྱི་གཙོ་བོ་མི་བསྐྱོད་རྡོ་རྗེ་དང༌། ཇོ་བོ་ཤཱཀྱ་མུ་ནེ་གཉིས་
-----



50 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྤྱན་དྲངས། ར་ས་འཕྲུལ་སྣང་གི་གཙུག་ལག་ཁང་ཆེན་པོ་བཞེངས། སངས་
རྒྱས་ཕལ་པོ་ཆེ་ལ་སོགས་ པ་ཆོས་མང་པོ་བོད་སྐད་དུ་བསྒྱུར་ཏེ་བསྟན་པའི་་་་་
རྡུལ་བཏོད་པ་ཡིན་ནོ།།
འཇམ་དབྱངས་རྣམ་འཕྲུལ་དུ་གྲགས་པ་ཆོས་རྒྱལ་ཁྲི་སྲོང་ལྡེ་བཙན་གྱི་་་
དུས་སུ་མཁན་ཆེན་ཞི་བ་འཚོ་དང༌། སློབ་དཔོན་པདྨ་འབྱུང་གནས་ལ་
སོགས་པ་བཤེས་གཉེན་དུ་མ་གདན་དྲངས། བཻ་རོ་ཙ་ན་ལ་སོགས་པ་སད་མི་
མི་བདུན་རབ་ཏུ་བྱུང་། དེ་ལ་བ རྟེན་ནས་ངུར་སྨྲིག་འཛིན་པའི་རབ་བྱུང་དུ་མ་
འཕེལ། འཁོན་ཀླུའི་དབང་པོ་བསྲུངས། པ་གོར་བི་རོ་ཙ་ན། ཨཱ་ཙརྱ་
རིན་ཆེན་མཆོག ཡེ་ཤེས་དབང་པོ། ཀ་ཅོག་ཞང་གསུམ་སོགས་སྐད་
གཉིས་སྨྲ་བའི་ལོ་ཙཱ་བ་མང་དུ་བྱུང་བས་མདོ་རྒྱུད་དགོངས་འགྲེལ་དུ་མ་་་་་་་
བསྒྱུར། མཁན་ཆེན་ཞི་བ་འཚོས་དམ་པའི་ཆོས་འདུལ་བ་ནས་བཟུང་སྟེ་དབུ་
མའི་ བར་གྱི་བཤད་པའི་ཁུར་བསྣམས་ཏེ་འཆད་ཉན་དར་བར་མཛད། སློབ་
དཔོན་པདྨ་སོགས་ཀྱིས་སྣོད་ལྡན་འགའ་ཞིག་ལ་གསང་སྔགས་ཀྱི་གདམས་པ་་་
གནང་བས་གྲུབ་པ་ཐོབ་པའི་སྐྱེས་བུ་ཡང་འགའ་ཞིག་བྱུང་། དེ་ནས་ཕྱིས་སུ་རྒྱ་
ནག་ནས་ཧྭ་ཤང་མ་ཧཱ་ཡ་ན་བྱ་བ་བོད་དུ་འོངས་ནས། མི་དགེ་བའི་རྣམ་
པར་རྟོག་པ་ལྟ་ཞོག དགེ་བའི་རྣམ་པར་རྟོག་པ་ཡང་འཁོར་བར་འཆིང་བྱེད་
ཡིན། གསེར་སྒྲོག་དང་ལྕགས་སྒྲོག་གང་གིས་བཅིངས་ཀྱང་ཁྱད་པར་མེད་པ་
དང་མཚུངས་པས་ཅི་ཡང་ཡིད་ལ་མི་བྱེད་པ་ཁོ་ནས་གྲོལ་བར་འགྱུར་རོ། །
ཞེས་ལྟ་བ་ལོག་པ་བསྟན་པས་ བོད་ཐམས་ཅད་དེའི་རྗེས་སུ་ཞུགས། སྔོན་གྱི་
མཁན་ཆེན་བོ དྷི་ས་ཏཱ་སོགས་ཀྱིས་བསྟན་པའི་ལྟ་སྤྱོད་རྣམ་དག་འཛིན་པ་་་་་



པའ
=- * e
x
• •
EE
དང་པོ་གངས་ཅན་གྱི་ལྗོངས་སུ་སངས་རྒྱས་ཀྱི་བསྟན་པ་བྱུང་ཚུལ། 51
ཉུང་ བར་ གྱུར་པས། ཆོས་རྒྱལ་གྱིས་ལྟ་ངན་དེ་སུན་འབྱིན་པའི་ཕྱིར་དུ་
མཁས་པའི་དབང་པོ་ཀ་མ་ལ་ཤཱི་ལ་སྤྱན་དྲངས་ཏེ། ཧྭ་ཤང་རྩོད་པས་ཕམ་
པར་བྱས། ཁོའི་ལྟ་བ་རིགས་པས་སུན་ཕྱུང་ནས་སྒོམ་རིམ་གསུམ་མཛད་དེ་
ལྟ་སྤྱོད་རྣམ་པར་དག་པ་སླར་ཡང་གསལ་བར་བྱས་སོ།།
མངའ་བདག་ཁྲི་རལ་བ་ཅན་གྱི་རིང་ལ་པཎྜི་ཏ་ཛི་ན་མི་ཏྲ་ལ་སོགས་པ་་
མཁས་པ་དུ་མ་སྤྱན་དྲངས་ཏེ། དམ་པའི་ཆོས་དུ་མ་བོད་དུ་བསྒྱུར་ཅིང་
གསུང་རབ་ཐམས་ཅད་སྐད་གསར་བཅད་ཀྱིས་གཏན་ལ་ཕབ། དེ་ནས་གླང་
དར་མ་རྒྱལ་སར་འཁོད་ནས་སངས་རྒྱས་ཀྱི་བསྟན་པ་བོད་དུ་ལྷག་མ་མེད་་་་་
པར་བསྣུབས་སོ།།
བསྟན་པ་སྔ་དར་གྱི་དུས་སུ་ལྟ་བ་ནི། རྒྱལ་པོ་ཁྲི་སྲོང་གིས་ལྟ་བ་དང་
སྤྱོད་པ་མཁན་པོ་བོ་དྷི་ས་ཏྭའི་ལུགས་བཞིན་གྱིས་ཤིག་ ཅེས་ཐོག་མར་
ཁྲི མས་བསྒྲགས་པ་དང༌། ཧྭ་ཤང་གི་རྗེས་སུ་ཡང་། ད་ཕྱིན་ཆད་ལྟ་བ་སློབ་
དཔོན་ཀླུ་སྒྲུབ་ཀྱི་ལུགས་ལྟར་བྱ་དགོས་ཤིང༌། ཧྭ་ཤང་གི་ལུགས་ལྟར་བྱེད་
ན་ཆད་པས་གཅོད་དོ་ཞེས་དྲིལ་བསྒྲགས་པར་བ ཤད་པས། དེས་ན་བསྟན་པ་
སྔ་དར་ལ་སེམས་ཙམ་པའི་ལུགས་འཛིན་པའི་པཎྜི་ཏ་འགའ་ཞིག་ ཀྱང་བྱོན་་་
མོད་ཀྱང་། གཙོ་བོ་ནི་ཞི་འཚོ་དང༌། ཀ་མ་ལ་ཤཱི་ལའི་ལུགས་ ཡིན་པས་
དབུ་མ་རང་རྒྱུད་པའི་ལྟ་བ་ཉིད་དར་ཆེའོ།།
་
༢ བསྟན་པ་ཕྱི་དར་བྱུང་བའི་ཚུལ།
༄༅། །བསྟན་པ་ཕྱི་དར་བྱུང་ཚུལ་ནི། གླང་དར་མས་བསྟན་པ་



-
----
52 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བསྣུབས་པའི་དུས་སུ་དཔལ་ཆེན་ཆུ་བོ་རིའི་སྒོམ་གྲྭ་ན་མཁས་པ་མི་གསུམ་་་་་
བཞུ གས་པ་བྲོས་ཏེ་མདོ་སྨད་དུ་བྱོན། བླ་ཆེན་པོ་དགོངས་པ་རབ་གསལ་
རབ་ཏུ་བྱུང་ཞིང་བསྙེན་པར་རྫོགས། བོད་ནས་ཀླུ་མེས་ཚུལ་ཁྲིམས་ཤེས་རབ་
སོགས་མི་བཅུ་འོངས་ནས་བླ་ཆེན”ལས་ སྡོམ་པ་བླངས། དེ་རྣམས་བོད་དུ་
ཐོན་ནས་གནས་གཞི་བཟུང་ཞིང་སྡོམ་པ་སྤེལ་བས། སངས་རྒྱས་ཀྱི་བསྟན་
པའི་མེ་རོ་སྨད་ནས་གསོས་ཏེ། སླར་ཡང་བསྟན་པ་དར་བའི་མགོ་ཚུགས་ཏེ་
རིམ་གྱིས་འཕེལ་བས་དབུས་གཙང་གི་ཕྱོགས་ཐམས་ཅད་དགེ་འདུན་གྱི་སྡེས་་་
བཀང་སྟེ་བཤད་སྒྲུབ་ཀྱི་བསྟན་པ་དར་ཞིང་རྒྱས་པར་གྱུར་ཏོ། ༈ །དེས་
ན་བླ་ཆེན་པོ་དང་། ཀླུ་མེས་ལ་སོགས་པ་གངས་ཅན་པ་ལ་བཀའ་དྲིན་མཆོག་
ཏུ་ཆེའོ།།
སྟོད་ནས་གསོས་ཚུལ་ནི། ལྷ་བླ་མ་ཡེ་ཤེས་འོད་ཀྱི་དུས་སུ་ལོ་ཙཱ་བ་རིན་
ཆེན་བཟང་པོ་རྒྱ་གར་དུ་ཆོས་སློབ་པར་བ ཏང་ བས་མཁས་པ་ཆེན་པོར་ གྱུར་་་
ཏེ་མདོ་སྔགས་ཀྱི་ཆོས་མང་པོ་བསྒྱུར། འཆད་ཉན་གྱིས་གཏན་ལ་ཕབ།
ཀླུ་སྐར་རྒྱལ་བཏུལ་ནས་དེས་རྒྱུད་བརླམས་པའི་ར་རྫི་སྐར་རྒྱལ་གྱིས་སྤེལ་བའི་
ཆོས་ལོག་དང་། སྔགས་ཀྱི་ལོག་སྤྱོད་པ་གཞན་རྣམས་ཀྱང་ཚར་བཅད་དེ་
བསྟན་པ་རྣམ་པར་དག་པས་ཁ་བ་རི་པ་རྣམས་ལ་སྐུ་དྲིན་གྱིས་ཁྱབ་པར་་་་་་་
མཛད༑ འགོས་ལོ་གཞོན་ནུ་དཔལ་གྱིས་བསྟན་པ་སྔ་དར་ལས་ཕྱི་དར་སྔ གས་
ཀྱི་བསྟན་པ་བོད་དུ་དར་བ་ཡང་ཕལ་ཆེར་ལོ་ཙཱ་བ་འདི་ཁོ་ནའི་བཀའ་དྲིན་་་་་
ཡིན་ནོ་ཞེས་གསུངས་ཏེ་ཐུགས་མད་པར་སྣང་ངོ་།
སྐུ་ཚེའི་སྨད་དུ་སྒྲུབ་པ་འབའ་ཞིག་མཛད་དེ་མཁའ་སྤྱོད་དུ་གཤེགས།



++
-
-
-འོ་ཝ
ན
་ས་
༤ ，
ཐ་ ---
.
t -
·+
-
ཀ མ
་་
་་ ་|
༥ - --
- -.
，
དང་པོ་གངས་ཅན་གྱི་ལྗོངས་སུ་སངས་རྒྱས་ཀྱི་བསྟན་པ་བྱུང་ཚུལ། 53
ལོ་ཆེན་འདིའི་ལྟ་བ་ནི་རབ་ཏུ་མི་གནས་པའི་དབུ་མ་བ་ཡིན་པར་བཤད་དོ། །
གཞན་ཡང་ལྷ་བླ་མ་འདིས་རྒྱ་གར་ཤར་ཕྱོ གས་ཀྱི་པཎྜི་ཏ་དྷརྨ་པཱ་ལ་དང༌། །
དེའི་སློབ་མའི་གཙོ་བོ་སདྷུ་པཱ་ལ། གུ་ཎ་པཱ་ལ། པྲཛྙཱ་པཱ་ལ་སྟེ་པཱ་ལ་གསུམ་དུ་
གྲགས་པ་ དང་བཅས་སྤྱན་དྲངས་ཏེ། དེ་དག་ལས་ཞང་ཞུང་བ་རྒྱལ་བའི་
ཤེས་རབ་ཀྱིས་སྡོམ་པ་བླངས། སྨད་ནས་བལ་པོར་བྱོན་ཏེ་འདུལ་འཛིན་སྦེ་
ཏ་ཀ་ལ་འདུལ་བའི་ལག་ལེན་དང་བ ཤད་པ་ཞུས། དེའི་སློབ་མ་དཔལ་
འབྱོར་ཤེས་རབ་དང༌། ཞིང་མོ་ཆེ་བ་བྱང་ཆུབ་སེང་གེ་ལ་སོགས་པ་ནས་
བརྒྱུད་པ་ལ་སྟོང་འདུལ་བ་ཞེས་གྲགས། གཞན་ཡང་མངའ་བདག་ལྷ་ལྡེའི་
རིང་ལ་ཁ་ཆེའི་པཎ་ཆེན་ཤཱཀྱ་ཤྲཱི་སྤྱན་དྲངས། མདོ་དང་བསྟན་བཅོས་མང་
དུ་བསྒྱུར་ཏེ་བསྟན་པ་རྒྱས་པར་མཛད་ཅིང་། དེ་ལས་བརྒྱུད་པའི་སྡོམ་རྒྱུན་
ལ་པཎ་ཆེན་སྡོ མ་རྒྱུན་ཟེར་རོ།།
བསྟན་པ་སྔ་དར་དང་ཕྱི་དར་གྱི་རྣམ་གཞག་ནི། སངས་རྒྱས་ཀྱི་བསྟན་
པའི་ གཞི་མ་ད མ་པའི་ཆོས་འདུལ་བ་ཡིན་ པའི་ དབང་ གིས་སྡོ མ་རྒྱུན་དང་་་་་་
འདུལ་བའི་ལག་ལེན་དར་ཚུལ་གྱི་སྒོ་ནས་བཞག་པ་ཡིན་པར་སྣང་ངོ༌། །
བསྟན་པ་སྤྱིར་དར་ཚུལ་མདོར་བསྡུས་པ་ནི་དེ་ཙམ་སྟེ། ཞིབ་པར་ཆོས་
འབྱུང་རྣམས་ལས་ཤེས་པར་བྱའོ།།
བོད་ཡུལ་གདུལ་བྱའི་བསོད་ནམས་ནོར་འཛིན་གཞིར། །སྐྱེས་མཆོག་
དུ་མའི་ཐུགས་བསྐྱེད་འབབ་སྟེགས་ལས། །བཀའ་བསྟན་ལྷ་ཆབ་གཙང་མའི་
རྒྱུན་མང་པོ། །ཟབ་རྒྱས་རང་སྒྲ་སྒྲོཊ་བཞིན་བ བས་པ་ལས། །བསླབ་གསུམ་
ནོར་བུའི་དྲྭ་བ་རབ་འཁྲི གས་ཤིང༌། ལུང་རིགས་རླབས་ཕྲེང་སྟོང་གི་འདུ་
1
།
་



，
，
-
54 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འགོད་ཅན། །བགྲང་ཡས་མཁས་གྲུབ་གདེངས་ཅན་རོལ་པའི་གནས། །
ཐུབ་བསྟན་རྒྱ་མཚོས་ཡོངས་སུ་གང་བར་གྱུར། །ཨེ་མ་མཐའ་འཁོབ་
ལྗོངས་འདིར་འཕགས་ཡུལ་གྱི། །ཡ་མཚན་མ་ཚང་མེད་པར་ རྫོ གས་མཛད་
པའི༑ ༑ ཆོས་རྒྱལ་ལོ་པཎ་རིམ་བྱོན་རྣམས་ཀྱི་དྲིན། །བསམ་གྱིན་ལག་
པའི་པདྨོ་སྙིང་གར་ཟུམ།།
གཉིས་པ། གྲུབ་མཐའ་སོ་སོའི་བྱུད་ཚུལ།
༄༅། །གྲུབ་མཐའ་སོ་སོའི་བྱུང་ཚུལ་ནི། དེ་ལྟར་རྒྱལ་བ་སྲས་
བཅས་ཀྱི་འཕྲིན་ལས་ དང་། ཆོས་རྒྱལ་ལོ་པཎ་རྣམས་ཀྱི་བཀའ་དྲིན་དང་། །
བོད་ཀྱི་སྐྱེ་འགྲོའི་བསོད་ནམས་ཀྱི་མཐུ་ལས་གངས་ཅན་གྱི་ལྗོངས་སུ་སངས་་་་
རྒྱས་ཀྱི་བསྟན་པ་རིན་པོ་ཆེ་གོང་ནས་གོང་འཕེལ་དུ་དར་ཞིང་རྒྱས་པ་ལ་་་་་་་
བརྟེན་ནས་གྲུབ་མཐའ་མི་འདྲ་བ་དུ་མ་ཞིག་དར་བར་གྱུར་ཏོ། །
དེ་ཡང་བོད་ཀྱི་གྲུབ་པའི་མཐའ་ཐ་སྙད་མི་འདྲ་བ་མང་དུ་ཡོད་པ་་་་་་་་
རྣམས་ནི། བྱེ་བྲག་སྨྲ་བའི་སྡེ་པ་བཅོ་བརྒྱད་ལྟར་ཡུལ་གྱི་མིང་དང་སློབ་དཔོན་
གྱི་མིང་ལས་བཏགས་པ་ཡང་སྣང་ལ། ཁ་ཅིག་ནི་རྒྱ་གར་གྱི་པཎ་གྲུབ་རེ་ལས་
གདམས་པ་སྣ་རེ་ཞུས་ཤིང༌། དེ་ཉིད་གཙོ་བོར་ཉམས་སུ་ལེན་པ་ལ་གདམས་
པ་དེའི་མིང་གིས་གྲུབ་མཐའ་ཟུར་བར་བཏ གས་པ་ཡང་སྣང་བས། འཕགས་
ཡུལ་གྱི་གྲུབ་མཐའ་སྨྲ་བ་ལྟར་ལྟ་བ་ཁོ་ནའི་སྒོ་ནས་གྲུབ་མཐའི་མིང་བ ཏ གས་་་
པའི་ངེས་པ་མི་སྣང་སྟེ།



55
གཉིས་པ་གྲུབ་མཐའ་སོ་སོའི་བྱུང་ཚུལ།
དཔེར་བརྗོད་ན། ས་སྐྱ་བ། ཇོ་ནང་བ། ཤངས་པ། འབྲི་གུང་བ་
ཞེས་པ་ལྟ་བུ་ཡུལ་གྱི་སྒོ་ནས་མིང་བཏགས་པ་མང་ཞིང་། ཀརྨ་བ། བུ་
ལུགས་པ་ཞེས་པ་ལྟ་བུ་སློབ་དཔོན་གྱི་སྒོ་ནས་མིང་བཏགས་པ་དང༌། བཀའ་
གདམས་པ། རྫོགས་ཆེན་པ། ཕྱག་ཆེན་པ། ཞི་བྱེད་པ་ཞེས་པ་ལྟ་བུ་
གདམས་པའི་སྒོ་ནས་མིང་བཏགས་པར་སྣང་བས་སོ།།
དེ་དག་གི་ཚུལ་མདོ་ཙམ་ཞིག་རིམ་པས་བརྗོད་ན་འདི་ལ་གཉིས།
གྲུབ་མཐའ་གཞན་གྱི་བྱུང་ཚུལ་དང༌། དགེ་ལུགས་པའི་བྱུང་ཚུལ་ལོ། །དང་
པོ་ལ་བདུན། རྙིང་མ་བ་དང༌། བཀའ་གདམས་པ་དང་། བཀའ་བརྒྱུད་
པ་དང༌། ཞི་བྱེད་པ་དང་། ས་སྐྱ་བ་དང༌། ཇོ་ནང་བ་དང་། ཉི་ཚེ་བ་
འགའ་ཞིག་བྱུང་ཚུལ་ལོ། །དང་པོ་ལ་སྤྱིར་གསར་རྙིང་གི་དབྱེ་མཚམས་
ངོས་བཟུང་བ་དང༌། བྱེ་བྲག་ཏུ་རྙིང་མ་བའི་བྱུང་ཚུལ་བཤད་པ་གཉིས་
ལས༑
༡ རྙིང་མ་བ།
(2) སྤྱིར་གསར་རྙིང་གཉིས་ཀྱི་དབྱེ་མཚམས་ངོས་བཟུང་བ།
༄༅། །མདོ་ཕྱོགས་ལ་གསར་རྙིང་གི་དབྱེ་བ་མ་བྱུང་བས། རྙིང་མ་
དང༌། གསར་མའི་རྣམ་གཞག་ནི་གསང་སྔགས་ཀྱི་བསྟན་པ་དར་ཚུལ་གྱི་སྒོ་
ནས་བཞག་པ་ཡིན། དེ་ལའང་བ ཤད་ཚུལ་མི་འདྲ་བ་ཡོད་ཀྱང་གྲགས་ཆེ་བ་
ནི། པཎྜི་ཏ་སྤྱི་ཏི་བྱོན་པ་ཡན་ཆོད་དུ་བསྒྱུར་པའི་རྒྱུད་རྣམས་ལ་གསང་སྔགས་



56 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
རྙིང་མ་དང་། ལོ་ཙཱ་བ་རིན་ཆེན་བཟང་པོ་ཕྱིན་ཆད་དུ་བསྒྱུར་བ་རྣམས་ལ་
གསང་སྔཊ་གསར་མའི་ཐ་སྙད་བྱེད་དོ། ༈ །དེ་ལྟར་ན་འཇམ་དཔལ་རྩ་རྒྱུད་
ཀྱང་ཁྲི་སྲོང་གི་དུས་སུ་བསྒྱུར་པས་རྙིང་རྒྱུད་དུ་ཁས་ལེན་དགོས་པར་འ གྱུར་་་་
ཡང་༑ རྒྱུད་སྡེའི་སྲོལ་འབྱེད་ཆེན་པོ་རྣམས་ཀྱིས་གསར་མར་མཛད་པ་ཅི་ཡིན་
དཔྱད་པའི་གཞིར་སྣང་ངོ༌། ༈ །གསང་སྔགས་གསར་མའི་འགྱུར་མགོ་ནི་
ལོ་ཙཱ་བ་རིན་བཟང་ནས་ངོས་འཛིན་མོད། འོན་ཀྱང་འབྲོག་མི་དང་། འགོས་
དང་། མངའ་བདག་མར་བ་རྣམས་ཀྱང་ཡིན་ཏེ།
བསྟན་པ་ཕྱི་དར་གྱི་ཐོག་མར་བྱོན་པའི་ལོ་སྟོན་རྡོ་རྗེ་དབང་ཕྱུག་ལས་
བསྟན་པ་འཕེལ་བཞིན་པའི་སྐབས། མངའ་བདག་དཔལ་འཁོར་བཙན་གྱི་
སྲས་ཁྲི་བཀྲ་ཤིས་བརྩེགས་པ་དཔལ་གྱིས་རུ་ལག་གི་ས་ཆར་རྒྱལ་སྲིད་བསྐྱངས་
པའི་སྲས་དཔལ་ལྡེ། འོད་ལྡེ། སྐྱིད་ལྡེ་བྱ་བ་མཆེད་གསུམ་བྱུང་བས། ལོ་སྟོན་
ལ་བསྟན་པ་སྤེལ་བར་ནུས་པའི་མཁན་སློབ་ཟུང་གཅིག་གནང་བར་ཞུས་པས།
མཁན་པོ་ཤཱཀྱ་གཞོན་ནུ་དང༌། སློབ་དཔོན་ཡེ་ཤེས་བརྩོན་འགྲུས་གཉིས་
བཏང་བས་དགེ་འདུན་གྱི་སྡེ་ཚུགས། མཁན་སློབ་དེ་བགྲོས་ནས། འབྲོག་
མི་དང་སྟག་ལོ་གཉིས་ལ་བསྟན་པའི་གཞི་མ་ ཡིན་པས་འདུལ་བ། སྙིང་པོ་
ཡིན་པས་ཤེར་ཕྱིན། ཉིང་ཁུ་ཡིན་པས་གསང་སྔགས་ཉོན་ཞེས་བསྒོས་ནས་རྒྱུ་
གར་དུ་བ ཏང་། སྟག་ལོས་གནས་སྐོར་གཙོ་བོར་བྱས་ནས་སློབ་གཉེར་ཆེར་
མ་བྱས། འབྲོག་མིས་བསྒོས་པ་བཞིན་བསྒྲུབས་པས་མཁས་པ་ཆེན་པོར་
གྱུར། འདིས་མ་རྒྱུད་གཙོ་བོར་གྱུར་པའི་བ ཤད་སྒྲུབ་ཀྱི་བསྟན་པ་དར་བར་
མཛད༔ ལོ་ཆེན་རིན་བཟང་གིས་ཤེས་རབ་ཀྱི་ཕ་རོལ་ཏུ་ཕྱིན་པ་དང་།



57
གཉིས་པ་གྲུབ་མཐའ་སོ་སོའི་བྱུང་ཚུལ།
ཕ་རྒྱུད་མ་རྒྱུད་གཉིས་ཀའི་བཤད་བཀའ། བྱེ་བྲག་ཏུ་རྣལ་འབྱོར་རྒྱུད་
གསལ་བར་མཛད། རྗེ་འགོས་ཀྱིས་གསང་བ་འདུས་པ་འཕགས་ལུགས་
གཙོ་བོར་གྱུར་པའི་བཤད་བཀའ་སྤེལ། མངའ་བདག་མར་བས་ཕ་རྒྱུད་
གསང་བ་འདུས་པ། མ་རྒྱུད་མ་ཧཱ་མཱ་ཡཱ། སྙིང་པོ་དགྱེས་པ་རྡོ་
རྗེ༔ ཡང་སྙིང་འཁོར་ལོ་བདེ་མཆོག བཀའ་སྲུང་ཅན་གྱི་གདན་བཞི་ལ་
སོགས་པའི་དབང་བཀའ། བ ཤད་བཀའ། མན་ངག་གི་བཀའ་རྣམས་རྒྱ་
ཆེར་སྤེལ་བས་མཁས་གྲུབ་ཀྱིས་བོད་ཡུལ་བཀང་། གསང་སྔགས་ཀྱི་བསྟན་
པའི་བདག་པོར་གྱུར་ཏེ། ལོ་ཙཱ་བ་ཆེན་པོ་འདི་རྣམས་ནས་གསང་སྔགས་
གསར་མའི་བསྟན་པའི་དབུ་ཚུགས་པ་ཡིན་ནོ། །
བོད་སྔགས་བླུན་པོའི་ཁ་ནས་ཐོན་པའི་གཏམ། །ཆང་དྲི་འཐུལ་བས་མ་
སྦགས་འཕགས་ཡུལ་གྱི། །གྲུབ་མཆོག་ཞལ་ལུང་པད་དཀར་བསུང་ཞིམ་
ལ༑ ༑ སྔ་འགྱུར་ཐེག་པར་གྲགས་པའི་བྱུང་བ་གླེང་། །
(༢) བྱེ་བྲག་ཏུ་རྙིང་མ་བ་བྱུང་ཚུལ།
༄༅། །བྱེ་བྲག་ཏུ་རྙིང་མ་བ་བྱུང་ཚུལ་ལ། ཇི་ལྟར་བྱུང་བ་དང་། གྲུབ་
མཐའི་འདོད་ཚུལ་དང༌། དེ་ལ་ཅུང་ཟད་དཔྱད་པ་དང༌། ཕྱིས་ཀྱི་བྱུང་བ་
འགའ་ཞིག་བརྗོད་པ་ དང་ བ ཞི་ལས།
（2» རྙིང་མ་བའི་གྲུབ་མཐའ་ཇི་ལྟར་བྱུང་ཚུལ།
ཐོག་མར་ཆོས་རྒྱལ་སྲོང་བཙན་སྒམ་པོས་ཐུགས་རྗེ་ཆེན་པོའི་སྐྱེད་་་་་༌
རྫོགས་སོ གས་ཀྱི་གདམས་པ་རྒྱ་ཆེར་གསུངས་ཤིང་ཉམས་སུ་ལེན་པ་ཡང་མང་



58 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དུ་བྱུང་སྟེ། བོད་ཁམས་ཐམས་ཅད་འཕགས་པ་སྤྱན་རས་གཟིགས་ལ་གསོལ་
བ་འདེབས་ཤིང་ཡིག་དྲུག་བཟླ་བ་འདི་ཐོག་མ་འདི་ནས་དར། དེ་དུས་རྒྱུ་
གར་ནས་སློབ་དཔོན་ཀུ་ས་ར་དང༌། བྲམ་ཟེ་ཤཾ་ཀ་ར། བལ་པོའི་སློབ་དཔོན་
ཤྲཱི་ལ་མཉྩ་སོགས་སྤྱན་དྲངས་ནས་རྒྱུད་ཀྱི་ཆ་ལག་མང་དུ་བསྒྱུར་ཅེས་ཀ་ཁོལ་་་
མར་འབྱུང༌། དེ་ནས་མི་རབས་ལྔ་ན་རྒྱལ་པོ་ཁྲི་སྲོང་ལྡེའུ་བཙན་གྱིས་པཎྜི་
ཏ་ཆེན་པོ་ཤཱནྟ་རཀྵི་ཏ་སྤྱན་དྲངས། མཁན་པོས་དགེ་བ་བཅུ་དང་། ཁམས་
བཅོ་བརྒྱུད་ལ་བརྟེན་པའི་ཆོས་གསུངས་ཤིང་ཡན་ལག་བརྒྱད་པའི་ཁྲི མས་་་་༌༌
ཕོ ག་པས་ཡུལ་ལྷ་མཐུ་བོ་ཆེ་རྣམས་མ་དགའ་བར་གཉན་ཆེན་ཐང་ལྷས་དམར་
པོ་རི་ལ་ཐོག་ཕབ། ཡར་ལྷ་ཤམ་པོས་ཡར་ཀླུང་ཕང་ཐང་གི་ཕོ་བྲང་ཆུ་ལ་
བསྐུར། བསྟན་མ་བཅུ་གཉིས་ཀྱིས་མི་ནད་དང་ཕྱུགས་ནད་མང་དུ་བ ཏང་
བ་ལ། མཁན་པོས་ཐོག་མར་བོད་ཀྱི་ལྷ་སྲིན་མ་རུངས་པ་རྣམས་འདུལ་དགོས་
པ་འདུག་པས། སློབ་དཔོན་པདྨ་འབྱུང་གནས་སྤྱན་དྲོངས་གསུངས་པ་བཞིན་
རྒྱལ་པོས་ཕོ་ཉ་བ་མངགས་པས། སློབ་དཔོན་གྱིས་མངོན་པར་ཤེས་པས་
མཁྱེན་ནས་རྒྱ་གར་ནས་ཚུར་བྱོན་པ་དང་ལམ་དུ་མཇལ་ཏེ་བོད་དུ་གདན་་་་་༌
དྲངས། ལྷ་སྲིན་གདུག་པ་ཅན་ཐམས་ཅད་དམ་ལ་བཏགས། ནམ་མཁའ་
ལ་རྡོ་རྗེའི་འགྲོས་དང་བཅས་ཏེ་ས་འདུལ་མཛད་ནས་ཟན་ཡང་མི་འ གྱུར་ལྷུན་
གྱིས་གྲུབ་པའི་གཙུག་ལག་ཁང་བཞེངས། རྗེ་དང་འབངས་ཉེར་ལྔ་སོགས་
སྣོད་ལྡན་མང་པོར་ཡོ་ག་རྣམ་པ་གསུམ་གྱིས་སྨིན་གྲོལ་ལ་བཀོད་པས་གྲུབ་་་
ཐོབ་མང་པོ་བྱུང་སྟེ།
ནམ་མཁའི་སྙིང་པོ་ཉི་མའི་ཟེར་ལ་ཆིབས། །སངས་རྒྱས་ཡེ་ཤེས་བྲག་



59
གཉིས་པ་གྲུབ་མཐའ་སོ་སོའི་བྱུང་ཚུལ།
ལ་ཕུར་བུ་འདེབས། །རྒྱལ་བ་མཆོག་དབྱངས་རྟ་སྐད་ཐེངས་གསུམ་ཐོན། །
མཁར་ཆེན་མཚོ་རྒྱལ་བསད་པའི་མི་རོ་སློང་། །དཔལ་གྱི་ཡེ་ཤེས་མ་མོ་མངོན་
སུམ་འཁོལ། །དཔལ་གྱི་སེང་གེ་ལྷ་སྲིན་བྲན་དུ་འཁོལ། །བཻ་རོ་ཙ་ན་ཡེ་ཤེས་
སྤྱན་དང་ལྡན། །མངའ་བདག་རྒྱལ་པོ་ཏིང་འཛིན་མི་གཡོ་གྲུབ། །གཡུ་སྒྲ་
སྙིང་པོ་རྟོགས་པའི་མཆོག་དང་ལྡན། །ཛྙཱ་ན་ཀུ་མཱ་ར་ནི་རྫུ་འཕྲུལ་སྟོན། །རྡོ་
རྗེ་བདུད་འཇོམས་རླུང་ལྟར་ཐོགས་པ་མེད། །ཡེ་ཤེས་དབྱ ངས་ནི་མཁའ་སྤྱོད་
གནས་སུ་གཤེགས། །སོག་པོ་ལྷ་དཔལ་གཅན་གཟན་གཉའ་ནས་འཛིན། །
སྣ་ནམ་ཡེ་ཤེས་མཁའ་ལ་བྱ་ལྟར་ལྡིང་། །དཔལ་གྱི་དབང་ཕྱུག་ཕུར་བ་
གདངས་ཚད་འགུམ། །ལྡན་མ་རྩེ་མང་མི་བརྗེད་གཟུངས་རྣམས་ཐོབ། །སྐུ་
བ་དཔལ་བརྩེགས་གཞན་གྱི་སེམས་རྣམས་ཤེས། །ཤུད་བུ་དཔལ་སེང་ཆུ་བོ་
གྱེན་དུ་ལྡོག །རྒྱལ་བའི་བློ་གྲོས་རོ་ལངས་གསེར་དུ་བསྒྱུར། །ཁྱེའུ་ཆུང་ལོ་
ཡིས་ནམ་མཁའི་བྱ་རྣམས་ཟིན། །དྲན་པ་ནམ་མཁས་བྱང་ནས་གཡག་རྒོད་
ཁུག ༑ འོ་བྲན་དབང་ཕྱུག་ཆུ་ལ་ཉ་ལྟར་འཛུལ། །རྨ་ཐང་རིན་ཆེན་ཕ་ཝང་
ཟས་སུ་ཟ། །དཔལ་གྱི་རྡོ་རྗེ་རི་བྲག་ཐོགས་པ་མེད། །ལང་གྲོ་དཀོན་མཆོག་
ཐོག་ཆེན་མདའ་ལྟར་འཕེན། །རྒྱལ་ བའི་བྱང་ཆུབ་མཁའ་ལ་སྐྱིལ་ཀྲུང་
འཆའ། ། ཞེས་སོ། །
སྔགས་འཆང་དྷརྨ་ཀིརྟི། བི་མ་ལ་མི་ཏྲ། སངས་རྒྱས་གསང་བ། ཤིནྟཾ་
གནྡ་སོགས་རྒྱ་གར་གྱི་པཎྜི་ཏ་གཞན་ཡང་མང་པོ་བྱོན་པས། དྷརྨ་ཀཱི རྟིས་
ཀྱང་ཡོ་ག་རྡོ་རྗེ་དབྱིངས་ཀྱི་དཀྱིལ་འཁོར་དུ་དབང་བསྐུར་བ་སོགས་མཛད།
བི་མ་ལ་མི་ཏྲ་སོགས་སློབ་དཔོན་གཞན་རྣམས་ཀྱིས་ཀྱང་སྣོད་ལྡན་རེ་གཉིས་་་



ཀ
=
- -
-
-
ཟབ་མས
--
བ
ཀ
- - -
60 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ལ་གདམས་པ་ཅི་རི གས་བསྟན། དེ་དག་གིས་མཚན་ཉིད་ཀྱི་གཞུང་ཆེན་མོའི་
བཤད་པ་མཛད་སྐད་མི་འདུག་ཅིང་། གསང་སྔགས་ ཀྱང་བཀའ་ཤིན་ཏུ་དམ་
པས་ཁྱ བ་གདལ་ཆེ་བ་མ་མཛད། འོན་ཀྱང་བི་རོ་རྨ་གཉགས་གནུབས་སོགས་
ཀྱིས་ཀུན་བྱེད་རྒྱལ་པོ། མདོ་དགོ ངས་འདུས། སྒྱུ་འཕྲུལ་སྒྲུབ་སྡེ་བརྒྱད་ཀྱི་
ལུང་མན་ངག་རྣམས་གསང་བའི་ཚུལ་གྱིས་བསྒྱུར། སློབ་དཔོན་ཆེན་པོས་མ་
འོངས་པའི་དོན་དུ་རི་བྲག་མཚོ་སོགས་ལ་གདམས་པ་ཟབ་མོ་དུ་མ་གཏེར་དུ་་་
སྦས་ཏེ། ལྷོ་ནུབ་རྔ་ཡབ་གླིང་དུ་གཤེགས་སོ། །དེ་ལྟ་ན་གསང་སྔགས་རྙིང་
མའི་ཆོས་ནི་རྒྱལ་པོ་སྲོང་བཙན་སྒམ་པོའི་དུས་ནས་ཐོར་བུ་ཙམ་བྱུང་མོད་་་་༌༌
ཀྱང་། རྒྱ་ཆེ་བ་ནི་ཁྲི་སྲོང་གི་སྐབས་ནས་ཡིན་ལ། གཙོ་བོར་སློབ་དཔོན་པདྨ་
དང་། བཤད་མ་ཐག་པའི་སློབ་དཔོན་གཞན་དེ་དག་ལས་བྱུང་བའང་མང་
--
ངོ་༑ ༑
，
，
，
སྐབས་འདིར་སློབ་དཔོན་ཆེན་པོའི་རྣམ་ཐར་རྒྱས་པར་བརྗོད་འོས་་་་་
ཀྱང་༑ རྣམ་ཐར་ལ་མི་མཐུན་པ་མང་བས་ གཅིག་ཏུ་ཁ་ཚོན་གཅོད་དཀའ་
ཞིང་ཡིག་ཚོགས་ཆེ་བས་ཀྱང་འཇིགས་ནས་མ་བཀོད་དོ། །
འགའ་ཞིག་གིས་སློབ་དཔོན་ཆེན་པོ་བོད་དུ་ཟླ་བ་ཁ་ཤས་ལས་མ་་་་་་་
བཞུ གས་ ཤིང་། དེའི་རིང་ལའང་ལྷ་སྲིན་འདུལ་བ་དང་བསམ་ཡས་ཀྱི་རབ་
གནས་མཛད་པ་ཙམ་ལས་ཆོས་མང་དུ་མ་གསུངས། སློབ་དཔོན་ཕྱིར་གཤེགས་
རྗེས་མུ་སྟེགས་པ་ཞིག་སློབ་དཔོན་དུ་བརྫུས་ནས་མགོ་ལ་རྒོད་སྒྲོ་བཙུགས་པ་་་་
སོགས་དེང་སང་ཨོ་རྒྱན་ཟ་ཧོར་མར་གྲགས་པ་འདིའི་ཆ་བྱད་ཀྱིས་བོད་དུ་་་་་༌
འོངས་ནས་རྙིང་མའི་ཆོས་སྣ་ཚོགས་པ་འདི་དར་བར་བྱས་སོ་ཟེར་བ་ནི་ཆགས་



-
-
-
-
གཉིས་པ་གྲུབ་མཐའ་སོ་སོའི་བྱུང་ཚུལ། 61 །
སྡང་གི་གཏམ་ཡིན་པར་མངོན་ནོ། ༈ །ཡང་འགའ་ཞིག་གིས་རྙིང་མའི་ཆོས་
རྣམས་གུ་རུ་ཆོས་དབང་གིས་བྱས་པ་ཡིན། དེང་སེང་ཨོ་རྒྱུན་ཟ་ཧོར་མ་ཞེས་
གྲགས་པ་འདི་ཡང་ཆོས་དབང་གི་ཆ་བྱད་ཡིན་ཟེར་བ་ནི། གུ་རུ་ཆོས་ཀྱི་
དབང་ཕྱུག་དུས་ཕྱིས་བྱུང་བའི་གཏེར་སྟོན་ཞིག་ཡིན་པས་དུས་ཀྱང་མི་་་་་་་༌
མཚུངས་པ་མ་ཤེས་པའི་བབ་ཅོལ་སྨྲ་བར་ཟད་དོ། །
རྙིང་མའི་ལུགས་ལ་ཐེག་པ་རིམ་དགུའི་རྣམ་གཞག་བྱེད་དེ། ཉན་ཐོས།
རང་རྒྱལ། བྱང་སེམས་ཏེ་སྤྲུལ་སྐུ་ཤཱཀྱ་ཐུབ་པས་གསུངས་པའི་ཐུན་མོང་གི་
ཐེག་པ་གསུམ། ཀྲི་ཡ། ཨུ་པ། ཡོ་ག་སྟེ་ལོངས་སྐུ་རྡོ་རྗེ་སེམས་དཔས་
གསུངས་པའི་གསང་སྔགས་ཀྱི་ཕྱིའི་ཐེག་པ་གསུམ་བསྐྱེད་པ་མ་ཧཱ་ཡོ་ག ལུང་
ཨ་ནུ་ཡོ་ག རྫོགས་པ་ཆེན་པོ་ཨ་ཏི་ཡོ་ག་སྟེ་ཆོས་སྐུ་ཀུན་ཏུ་བཟང་པོས་་་་
གསུངས་པའི་ནང་གི་ཐེག་པ་བླ་ན་མེད་པ་གསུམ་བཅས་དགུའོ། །ཡང་ཕྱིའི་
རྒྱུད་སྡེ་དང་ནང་གི་རྒྱུད་སྡེ་གཉིས་ལས། ཕྱི་ཀྲི་ཡའ མ་བྱ་རྒྱུད་རྣམས་སྟོན་པ་
ཤཱཀྱ་ཐུབ་པ་ཉིད་ཀྱིས་གསུངས། ཨུ་པའམ་སྤྱོད་རྒྱུད་དང་། ཡོ་ག་སྟེ་རྣལ་
འབྱོར་རྒྱུད་རྣམས་ནི་རྣམ་ པར་སྣང་མཛད་ཀྱིས་གསུངས། ནང་བླ་མེད་ཀྱི་
རྒྱུད་རྣམས་ནི་རྡོ་རྗེ་འཆང་ཆེན་པོས་ཆོས་འབྱུང་ཡངས་པའི་ཞིང་ཁམས་སུ་་་
གསུངས་པར་བཤད། །དེ་དག་ལས་བླ་ན་མེད་པའི་ཐེག་པ་ནི་གདོད་མའི་
མགོན་པོ་ཆོས་སྐུ་ཀུན་ཏུ་བཟང་པོ་ལྷུན་གྲུབ་ལོངས་སྤྱོད་རྫོ གས་ པའི་སྐུར་ ་ ་་༌༌
བཞེངས་པས་དག་ས་ལ་གནས་པའི་གདུལ་བྱ་ལ་རྩོལ་མེད་ལྷུན་གྲུབ་ཏུ་རྒྱུ་་་༌༌
ཆད་ཕྱོགས་ལྷུང་དང་བྲལ་བར་ དུས་བཞིར་དུས་མེད་དུ་སྟོན་པར་བྱེད་ཅིང་།
དེ་ལྟ་བུའི་ཆོས་ཀྱི་རྣམ་གྲངས་ནི་ནམ་མཁའ་དང་མཉམ་པས་ ཚད་གཟུང་དང་



• >
ན་ +
--
62 ལེའུ་ གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བྲལ་བ་སྟེ། དེ་ལས་ཉུང་ཟད་ཙམ་ཞིག་འཛམ་བུའི་གླིང་འདིར་དགའ་རབ་
རྡོ་རྗེ་དང་། ཤྲཱི་སེངྷ་དང་། ཛྙཱ་ན་སཱུ་ཏྲ་དང་། བི་མ་ལ་དང་། པདྨ་ཀ་
ར་སོགས་མཆོག་གི་དངོས་གྲུབ་བརྙེས་པའི་རིག་པ་འཛིན་པ་རྣམས་ཀྱིས་་་་ ---
གསལ་བར་མཛད་དོ་ཞེས་འཆད། །
བརྒྱུད་པའི་རིམ་པ་ལ། རྒྱལ་བ་དགོངས་བརྒྱུད། རིག་འཛིན་བརྡ་
བརྒྱུད། གང་ཟག་སྙན་བརྒྱུད་གསུམ་དང་། ཡང་བཀའ་བབས་ལུང་བསྟན་
གྱི་བརྒྱུད་པ། ལས་འཕྲོ་གཏེར་གྱི་བརྒྱུད་པ། སྨོན་ལམ་གཏད་རྒྱའི་བརྒྱུད་
པ་སྟེ་བརྒྱུད་པ་དྲུག་གི་རྣམ་གཞག་ཀྱང་བྱེད་དོ། །དེ་དག་ཞིབ་ཏུ་བྲིས་ན་
མང་བར་འགྱུར་བས་དེ་ཙམ་ལས་མ་སྤྲོས་སོ། །
རྙིང་མའི་ཆོས་ལ་རིང་བརྒྱུད་བཀའ་མ། ཉེ་བརྒྱུད་གཏེར་མ། ཟབ་
མོ་དག་སྣང་གི་བརྒྱུད་པ་གསུམ་དུ་དབྱེ་བར་སྣང་བས། དེ་དག་བོད་དུ་ཇི་
ལྟར་བྱུང་བ་ནི། བཀའ་མ་སྒྱུ་འཕྲུལ། འདུས་པ་མདོ། སེམས་ཕྱོགས་ཏེ་
མདོ་སྒྱུ་སེམས་གསུམ་ཟེར་བ་ལས།
སྒྱུ་འཕྲུལ་གསང་བ་སྙིང་པོའི་སྐོར་ནི། བི་མ་ལས་རྨ་རིན་ཆེན་མཆོག་
ལ་བ ཤད་ཅིང་བསྒྱུར། དེས་གཙུག་རུ་རིན་ཆེན་གཞོན་ནུ་དང་། གྱེ་རེ་
མཆོག་སྐྱོང་གཉིས་ལ་བཤད། དེ་གཉིས་ཀྱིས་དར་རྗེ་དཔལ་གྱི་གྲགས་པ་
དང༌། ཞང་རྒྱལ་བའི་ཡོན་ཏན་གཉིས་ལ་བཤད། ཞང་ནས་བརྒྱུད་པ་རྣམས་
ལ་མན་ངག་བརྒྱུད་པ་དང་། དར་རྗེས་དབུས་གཙང་ཁམས་གསུམ་དུ་མང་
པོ་ལ་སྤེལ་བས་དབུས་ལུགས་དང་ཁམས་ལུགས་གཉིས་སུ་གྲགས།
ཡང་བི་མ་ལའི་སློབ་མ་གཉགས་ཛྙཱ་ན་ཀུ་མཱ་ར། དེའི་སློབ་མ་སོ ཀ་པོ་



གཉིས་པ་གྲུབ་མཐའ་སོ་སོའི་བྱུང་ཚུལ།
63
དཔལ་གྱི་ཡེ་ཤེས། དེའི་སློབ་མ་སློབ་དཔོན་སངས་རྒྱས་ཡེ་ཤེས་ཡིན་པས་དེ་
དག་ལས་བརྒྱུད་པའང་བྱུང་བ་འདྲ། གནུབས་སངས་རྒྱས་ཡེ་ཤེས་ལ་སོ་ཡེ་
ཤེས་དབང་ཕྱུག་སོགས་ཐུཊ་ཟིན་གྱི་སྲས་བཞི། སྲས་ཀྱི་དམ་པ་ཁུ་ལུང་པ་ཡོན་
ཏན་རྒྱ་མཚོ་དང་ལྔ། ཡོན་ཏན་ཡབ་སྲས་ལ་དང་པོའི་སློབ་མ་མྱང་ཤེས་རབ་
མཆོག ། དེའི་སློབ་མ་ཟུར་པོ་ཆེ་ཤཱཀྱ་འབྱུང་གནས། དེ་ལ་སློབ་མ་རྩེ་མོ་
བཞི། རྩེ་ལྐོག་དང་ལྔ། སྒོམ་ཆེན་བརྒྱ་རྩ་བརྒྱད་སོགས་བྱུང་། རྩེ་མོ་བཞིའི་
མཆོག་ཟུར་ཆུང་ཤེས་རབ་གྲགས་སམ་བདེ་གཤེགས་རྒྱ་བོ་བ། དེ་ལ་སློབ་མ་
ཀ་བཞི། གདུང་བརྒྱུད། ལྕམ་བཅུ་དྲུག གྲལ་མ་སོ་གཉིས། སྒོམ་ཆེན་
གཉིས། ཡུས་པོ་ཆེ་གཅིག དཀྱུས་པ་གཉིས། སྟ་གུ་ར་གཉིས། གོ་མ་ཆོད་
གསུམ་བྱ་བ་བྱུང་། ཟུར་ཆུང་གི་སྲས་ཕྱག་རྡོར་གྱི་སྤྲུལ་པར་གྲགས་པ་རྗེ་སྒྲོ་
ཕུག་པ་ཆེན་པོ་ཤཱཀྱ་སེང་གེ དེ་ལ་སློབ་མ་མེ་བཞི། ནག་བཞི། སྟོན་བཞི་
སྟེ་བཅུ་གཉིས་ཀྱི་ནག་བཞིའི་མཆོག་ལྷ་རྗེ་ལྕེ་སྟོན་རྒྱ་ནག་བྱ་བ་དབུ་ཚད་་་་་་
སོགས་སྡེ་སྣོད་ལ་སྦྱངས་པས་མཁས་པར་གྱུར་ཏེ། རྒྱ་བརྩོན་སེང་སྒྲོ་ཕུག་
པར་རྩོད་དུ་འོངས་པ་རྩོད་པས་ཕམ་པར་བྱས་པས་སྒྲོ་ཕུག་པ་མཉེས་ནས་་་་་༌
གདམས་ངག་ཐམས་ཅད་རྫོགས་པར་གནང་། དེ་ལ་སློབ་མ་བཟང་ལ་མང་
བ་བྱུང་ཡང་། གཙོ་བོ་དབོན་པོ་བླ་མ་ཆེན་པོ་ཡོན་ཏན་གཟུངས། དེ་ལ་
སློབ་མ་ཆེས་མང་ཡང་ཐུགས་སྲས་དམ་པ་སྤྲུལ་སྐུ་ཞིག་པོ་བདུད་རྩི། དེའི་
སློབ་མའི་གཙོ་བོ་དྲུག་གི་མཆོག་ཏུ་གྱུར་པ་རྟ་སྟོན་ཇོ་ཡེས་ཏེ། འདིས་གསུང་
སྒྲོས་ཐམས་ཅད་ཡི་གེར་བཀོད་པས་ཕྱི་རབས་ལ་དྲིན་ཆེའོ། །
སྒྲོ་ཕུག་པའི་སློབ་མ་གཙང་པ་སྤྱི་སྟོན་དང་། ཉེ་སྟོན་གཉིས། གཙང་



-
，
64 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ནག་འོད་འབར། མེས་སྟོན་མགོན་པོ། བླ་མ་སྲོ། དེ་ལ་པཀྴི་ཤཱཀ་འོད་
དང༌། རྟ་ནག་བདུད་འདུལ་གྱིས་གསན། བདུད་འདུལ་ནས་ཟུར་བྱ མས་
པ་སེང་གེ དེ་ལ་གཡུང་སྟོན་དང་འཇམ་དབྱངས་བསམ་འགྲུབ་རྡོ་རྗེས་གསན་
ཅིང་འཕེལ། གཡུང་སྟོན་རྡོ་རྗེ་དཔལ་ནི་མཁས་གྲུབ་ཆེན་པོའི་རྣམ་ པར་ཐར་
པ་ཅན་གསར་རྙིང་གཉིས་ཀའི་གྲུབ་ཐོབ་རྩོད་མེད་ཅིག་གོ །ཡང་སྒྲོ་ཕུག་
པའི་སློབ་བརྒྱུད་དང་པོའི་སངས་རྒྱས་གོང་བ་ལ་ནས་ཁམས་སུ་རྒྱ་ཆེར་་་་་་་་༌
འཕེལ། གཞན་ཡང་རོག་གི་གདུང་བརྒྱུད་དང་སློབ་བརྒྱུད་རྣམས་ལའང་
དབང་དང་རྒྱུད་བཤད་མང་དུ་བྱུང་། དན་འབག་དང་། གཙང་སྟོད་མང་
འགར་དང་། ལ་སྟོད་ལྷོ་བྱང་སོགས་སུ་དར་ལ། ཡང་སྒྲོ་ཕུག་པའི་སློབ་
བརྒྱུད་ཀ་དམ་པ་བདེ་གཤེགས་སུ་གྲགས་པ་མཚན་དངོས་ཤེས་རབ་སེང་གེ་་་
དང་། སྤོབས་པ་མཐའ་ཡས་བྱ་བས། འབྲི་ཆུའི་འགྲམ་སྤོམ་འབོར་དང་ཉེ་
བར་ ཡི་གེ་ཀ་འདྲ་བའི་ས་ཆར་དགོན་པ་བཏབ་པས་ཀཿ ཐོག་ཏུ་གྲགས་པ་ ་་་༌
དེར་ཡང་ཆེས་དར་རོ། །སྒྱུ་འཕྲུལ་གཙོ་བོར་གྱུར་པའི་སྐབས་སོ། །
འདུས་པ་མདོ་ནི་རྩ་བའི་རྒྱུད་ཀུན་འདུས་རིག་པའི་མདོ་དང་། བཤད་
པའི་རྒྱུད་མདོ་དགོངས་པ་འདུས་པ་གཉིས་ཏེ། དྷ་ན་རཀྵི་ཏས་བལ་པོ་དྷརྨ་
བོ་དྷི་དང་བ་སུ་དྷ་ར་ལ་བཤད། འབྲུ་ཤའི་ཡུལ་ཁྲམ་དུ་རུ་ཆེ་བཙན་སྐྱེས་ལ་
བཤད་དེ་བསྒྱུར། དེ་གསུམ་གྱིས་ཇོ་བོ་སྣུབས་སངས་རྒྱས་ལ་བཤད། ཇོ་བོ་
ཡོན་ཏན་རྒྱ་མཚོ་སོགས་ལས་རིམ་བཞིན་བརྒྱུད་དེ་ལྷ་རྗེ་ཤངས་པ་དང་། ཐོ་
གར་ནམ་མཁའ་ལྷས་ལྷ་རྗེ་འུག་པ་ལུང་པ་ལ་བསྩལ་ཏེ་རིམ་པར་འཕེལ་བར་་་
གྱུར། མདོའི་སྐབས་སོ། །



གཉིས་པ་གྲུབ་མཐའ་སོ་སོའི་བྱུང་ཚུལ།
65
སྐབས་ཤིག་ཏུ་སློབ་དཔོན་ནག་པོ་སྤྱོད་པའི་སྐུའི་སྐྱེ་བ་རོང་ཟོམ་ལོ་ཙཱ་་་
བ་ཆོས་བཟང་ཞེས་བྱ་བ་ཟླ་མེད་པའི་མཁས་པ་ཆེན་པོ་ཞིག་བྱུང་སྟེ། དེས་
ཀྱང་མདོ་སྒྱུ་སེམས་གསུམ་ཀའི་གསན་པ་དང་ཉམས་བཞེས་གཞན་ལ་ལེགས་
འདོམས་ཀྱི་འཕྲིན་ལས་སྤེལ་ཏོ། །
བསྐྱེད་རིམ་གྱི་གཙོ་བོ་ནི། སྒྲུབ་པ་བཀའ་བརྒྱུད་དུ་གྲགས་པ་སྟེ། འཇམ་
དཔལ་སྐུ། པདྨ་གསུང་། ཡང་དག་ཐུགས། བདུད་རྩི་ཡོན་ཏན། ཕུར་བ་
འཕྲིན་ལས་རྣམས་ལ་འཇིག་རྟེན་ལས་འདས་པའི་སྡེ་ལྔ་དང་། མ་མོ་རྦོད་
གཏོང་དང༌། དམོད་པ་དྲག་སྔགས་དང་། འཇིག་རྟེན་མཆོད་བསྟོད་རྣམས་ལ་
འཇིག་རྟེན་པའི་ སྡེ་གསུམ་ཞེས་གྲགས་སོ། །དེ་དག་ལས་རྟ་མགྲིན་དང་ཕུར་
བ་གཉིས་སློབ་དཔོན་ཆེན་པོ་ཉིད་ཀྱིས། རྒྱལ་པོ་ལ་རྟ་མགྲིན་དང༌། ཇོ་མོ་
དང་། འབྲེ་ཨ་ཙ་ར་ས་ལེ་ལ་ཕུར་བ་བསྩལ་པས་དེ་དག་ལས་རིམ་གྱིས་
འཕེལ། འཇམ་དཔལ་སྐོར་ནི། སློབ་དཔོན་ཤྲིནྟཾ་ག གྷ་དང༌། ཡང་དག་
སྐོར་ནི་ཧཱུཾ་ཀཱ་ར། བདུད་རྩིའི་སྐོར་ནི། བི་མ་ལ་མི་ཏྲ་རྣམས་ཀྱིས་བ ཤད་ཅིང་
དར་བར་བྱས་སོ། །མ་མོ་ལ་སོགས་པ་ནི། སློབ་དཔོན་གྱིས་བོད་ཀྱི་ལྷ་འདྲེ་
གདུག་པ་ཅན་བ ཏུལ་བ་རྣམས་དབང་བསྐུར་ཏེ་དམ་ཚིག་ལ་བཞག་ནས་རིས་་
སུ་བཅད་པའི་སྡེ་གསུམ་པོ་འཇིག་རྟེན་ལ་ཕན་གདགས་པའི་རྩ་ལག་ཏུ་སྒྲུབ་་་་
པའི་ཐབས་ཀྱི་རིམ་པ་བསྟན་པ་སྟེ། སྤྱོད་རྒྱུད་འཇིག་རྟེན་པའི་དཀྱིལ་འཁོར་
དག་དང་རྣམ་གཞག་མཚུངས་པའོ། །
རྙིང་མའི་ཆོས་ཀྱི་སྙིང་པོར་གྱུར་པ་ནི་མན་ངག་རྫོགས་པ་ཆེན་པོར་་་༌༌
གྲགས་པ་སྟེ། དེ་ལ་ཡང་སེམས་སྡེ་དང༌། ཀློང་སྡེ་དང་། མན་ངག་གི་སྡེ་
，



66 ལེའུ་གཉིས་པ། བོད་གངས་ཅན་ གྱི་ལྗོངས་སུ་གྲུབ་མཐའི་བྱུང་ཚུལ།
གསུམ། སེམས་སྡེ་མ་བུ་བཅོ་བརྒྱད་ལས་ལྔ་བི་རོ་ཙ་ན་དང་། བཅུ་གསུམ་
བི་མ་ལ་ལས་བྱུང་། ཀློང་སྡེ་ཡང་བི་མ་ལས་བྱུང་ཞིང་། མན་ངག་གི་སྡེ་ལ་
སྙིང་ཏིག་ཅེས་གྲགས་ཏེ་བེ་རོ་ཉིད་ལས་བྱུང་བའོ། །
རྫོགས་པ་ཆེན་པོ་སེམས་ཕྱོགས་སུ་གྲགས་པ་ནི། བི་རོ་ཙ་ན་དང་།
གཡུ་སྒྲ་སྙིང་པོ་ལ། གཉགས་ཛྙཱ་ནས་ཞུས། བོད་ལ་བཀའི་ཆུ་བོ་ཆེན་པོ་
བཞི་འདུས་ཤིང་སློབ་མའི་དམ་པ་བཅུ་ལ་སོགས་པ་ལས། སོག་པོ་སངས་
རྒྱས་ཡེ་ཤེས་ལ་རིམ་པར་བརྒྱུད་དོ། །ཡང་བཻ་རོའི་སློབ་མ་སྤང་སངས་རྒྱས་
མགོན་པོས་རྦ་རཀྵི་ཏ་ལ་བཤད། དེ་ནས་ཡ་ཟི་དར་མ་ཤེས་རབ་སོགས་ལ་
བརྒྱུད་པ་དང་། བེ་རོ། ཇོ་མོ་སྒྲེ་མོ། མར་བ་ཤེས་རབ་འོད་སོགས་ལས་བརྒྱུད་
པའང་ཡོད་དོ། །སེམས་ཕྱོགས་ཀྱི་སྐབས་སོ། །
རྫོགས་པ་ཆེན་པོ་ཀློང་གི་སྡེའི་སྐོར་ལ། ནམ་མཁའ་དང་མཉམ་པའི་
རྒྱུད་ཆུང་བའི་དོན་ཀློང་དགུས་བསྟན་པ་དང་། ཡེ་ཤེས་གསང་བ་ལ་སོགས་
པའི་རྒྱུད་ལ་བརྟེན་པའི་རྡོ་རྗེ་ཟམ་པའི་མན་ངག་རྣམས་བེ་རོས་སྤང་མི་ཕམ་་་
མགོན་པོ་ལ་བཤད་པ་རིམ་གྱིས་ཛེང་དྷརྨ་བྷོ་དྷི་དང་། དེ་ལས་མྱང་དྷརྨ་
སེང་ཧ་སོགས་ལྔ། ངོར་རྗེ་དང་། འཛེང་ཇོ་སྲས་སོགས་ཀྱིས་ཞུས་པ་
ལས་མང་དུ་འཕེལ་ལོ། །རྡོ་རྗེ་ཟམ་པའི་སྐབས་སོ། །
ཤིན་ཏུ་ཟབ་པར་གྲགས་པ་རྫོགས་པ་ཆེན་པོ་སྙིང་ཏིག་ནི། སློབ་དཔོན་
བི་མ་ལ་མི་ཏྲ་སྔ་མས་མངའ་བདག་རྒྱལ་པོ་དང་། མྱང་ཏིང་འཛིན་བཟང་
པོ་གཉིས་ལ་བསྟན། མྱང་གིས་དབུ་རུ་ཞྭའི་ལྷ་ཁང་བཞེངས་ནས་དེར་གདམས་
ངག་རྣམས་གཏེར་དུ་སྦས། ཆིག་བརྒྱུད་རྣམས་འབྲོམ་རིན་ཆེན་འ བར་ལ་



67
-
--
-
-
ཆ
གཉིས་པ་གྲུབ་མཐའ་སོ་སོའི་བྱུང་ཚུལ།
བ ཤད། དེས་སྦས་བློ་གྲོས་དབང་ཕྱུག་ལ་བཤད། གནས་བརྟན་ལྡང་མ་
ལྷུན་རྒྱལ་བྱ་བས་གཏེར་བཏོན་ཏེ། ལྕེ་བཙུན་སེང་གེ་དབང་ཕྱུག་དང་ཁ་
རག་སྒོམ་ཆུང་གཉིས་ལ་བ ཤད། ལྕེ་བཙུན་གྱིས་མྱང་བཀའ་གདམས་པ་ལ་
བསྟན་ཅིང་། གདམས་པ་རྣམས་གཏེར་ཁ་གསུམ་དུ་སྦས། རོང་སྣར་མདའི་
ལྕེ་སྒོམ་ནག་པོ་དང་། ལང་གྲོ་ཆད་པ་སྟག་ནས་ཤངས་པ་རས་པ་དང་། ཡར་
འབྲོག་གི་སྣུབས་མཚོ་གླིང་དགུའི་བླ་དོར་འཁྲུངས་པའི་ཞང་བཀྲ་ཤིས་རྡོ་རྗེ་་་་
རྣམས་ཀྱིས་གཏེར་བཏོན། ཕྱི་མ་འདིའི་ལྕེ་བཙུན་རང་ལའང་ཐུག དེས་
སྲས་ཉེ་འབུམ། དེ་ནས་རིམ་བཞིན་ཇོ་འབེར། འཁྲུལ་ཞིག་སེང་གེ་རྒྱབ་
པ། མེ་ལོང་རྡོ་རྗེ། རིག་འཛིན་ཀུ་མཱ་རཱ་ཛ། ཀློང་ཆེན་རབ་འབྱམས་པ་
ལའོ༑ ༑ ཀློང་ཆེན་རབ་འབྱམས་པ་འདི་ནི་རྙིང་མ་བའི་བསྟན་འཛིན་གྱི་ཁྲོད་
དུ་མཁས་པའི་རྩེ་མོར་སོན་པ་གཅིག་པུ་སྟེ། རིག་གནས་དང་། མདོ་ཕྱོགས་
དང༌། གསང་སྔགས་གསར་རྙིང་གི་བརྩམས་ཆོས་ཀྱང་ཤིན་ཏུ་མང་ངོ༌། །
མཁའ་འགྲོ་སྙིང་ཏིག་ཅེས་གྲགས་པ་ནི། རྡོ་རྗེ་འཆང་ལ་དགའ་རབ་
རྡོ་རྗེས་གསན་ནས། རིག་འཛིན་ཤྲཱི་སི་ང་ཧ་ལ་གནང་། དེ་ལས་སློབ་དཔོན་
པདྨས་གསན་ཏེ། ཡུམ་ཡེ་ཤེས་མཚོ་རྒྱལ་ལ་གནང་ཞིང་། ཕྱི་རབས་ཀྱི་དོན་
དུ་གཏེར་དུ་སྦས་པ་པདྨ་ལས་འབྲེལ་རྩལ་གྱིས་བཏོན་ནས། རྒྱལ་སྲས་ལེགས་
པ་རྒྱལ་མཚན་དང་། ཀུན་མཁྱེན་རང་བྱུང་རྡོ་རྗེ། གཡུང་སྟོན་རྡོ་རྗེ་དཔལ་
སོགས་ལ་བརྒྱུད་པའོ། །
གཏེར་མ་བྱུང་ཚུལ་ནི། སློབ་དཔོན་པདྨ་འབྱུང་གནས་ལ་སོགས་པ་
ཚད་མའི་སྐྱེས་བུ་འགའ་ཞིག་གིས་མ་འོངས་པའི་གདུལ་བྱའི་དོན་དུ་མཆོག་་་༌



68 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཐུན་འགྲུབ་པའི་གདམས་པ་མང་པོ་གཏེར་དུ་སྦས་ཏེ་ཆུད་མི་ཟ་བར་བྱིན་་་་་་
གྱིས་བརླབས་ཤིང་གཏེར་སྲུང་ལ་གཉེར་དུ་གཏད། སྐལ་ལྡན་ལས་འཕྲོ་ཅན་
དང་འཕྲད་པའི་སྨོན་ལམ་བཏབ། དུས་ནམ་གྱི་ཚེ་འདོན་པ་དུས་དེར་འདོན་
རན་པའི་ལྟས་མཚན་འབྱུང་ཚུལ། གཏེར་སྟོན་གང་གིས་འདོན་པ་དེའི་མིང་
རུས་མཚན་རྟགས་དང་བཅས་པ་གཏེར་གྱི་ཁ་བྱང་དུ་བཏབ། ནམ་ཞིག་
གནས་དུས་གང་ཟག་ཐམས་ཅད་འཛོམ་པ་ན་གཏེར་དེ་ཐོན་ནས་སྐལ་ལྡན་་་་
མང་བོ་ལ་སྤེལ་བས་གཏེར་ཆོས་ཞེས་གྲགས་སོ། །
སྤྱིར་གཏེར་ཆོས་རྒྱ་གར་དུའང་བྱུང་ཞིང་། བོད་ཀྱི་གྲུབ་མཐའ་ག ཞན་
ལའང་ཡོད་པས་གཏེར་ཆོས་ཐམས་ཅད་རྙིང་མའི་ཆོས་སུ་བྱེད་པ་ནི་ཐོས་རྒྱ་་་
ཆུང་བའི་སྐྱོན་ནོ། །གཏེར་སྟོན་དུ་གྲགས་པ་འགའ་ཞིག་གིས་ རང་གིས་བཅོས་
ནས་སྦས་ཏེ་བཏོན་པའི་ བརྫུས་མའང་ཡོད་མོད་ཀྱང་། རྣམ་དག་ཡིན་ངེས་
ཀྱང་ཆེས་མང་བས་མཐའ་གཅིག་ཏུ་སྨོད་མི་རུང་ངོ༌། །གཏེར་སྟོན་ཚད་ལྡན་
གཙོ་ཆེར་ཐང་ཡི ག་ནས་ལུང་བསྟན་པའི་སངས་རྒྱས་བླ་མ་ནས་བཟུང་བདེ་་་་
ཆེན་གླིང་བའི་ བར་ དང་། ལུང་གིས་དངོས་སུ་མ་ཟིན་པའི་ རྩོད་བྲལ་གྱི་གཏེར་
སྟོན་ཀྱང་མང་ཙམ་ཞིག་བྱུང་བ་རྣམས་ཕྱིས་སུ་ཆོས་རྒྱལ་དབང་པོའི་སྡེས་་་་༌ཨ
ཕྱོགས་གཅིག་ཏུ་བསྒྲིགས་ནས་གཏེར་སྟོན་བརྒྱ་རྩའི་གསོལ་འདེ བས་བ རྩམས་་
པ་ལྟར་ལ། དེ་དག་ནི་ཆོས་དང་གང་ཟག་གཉིས་ཀ་རྣམ་པར་དག་པ འོ་ཞེས་
ཆེན་པོ་རྣམས་གསུངས་སོ། །
དེ་དག་གི་ཁྲོད་ནས་མངའ་བདག་ཉང་ཉི་མ་འོད་ཟེར་དང༌། གུ་རུ་
ཆོས་ཀྱི་དབང་ཕྱུག་གཉིས་ལ་གཏེར་སྟོན་གོང་འོག་གཉིས་ཞེས་ཉི་ཟླ་ལྟ་བུའི་



གཉིས་པ་གྲུབ་མཐའ་སོ་སོའི་བྱུང་ཚུལ།
69
གཏེར་སྟོན་གྱི་རྒྱལ་པོར་བྱེད་ལ། གཏེར་སྟོན་གྲྭ་བ་མངོན་ཤེས་འ བར་གྱིས་
གྲ་ཐང་གིས་གཙོས་པའི་གནས་གཞི་བརྒྱ་རྩ་བརྒྱད་བཞེངས་པ་དང་། གཏེར་
མང་པོ་དང་ཁྱད་པར་སྨན་གྱི་རྒྱུད་བཞི་སོགས་གསོ་དཔྱད་སྐོར་མང་པོ་བཏོན་
པས་བཀའ་དྲིན་དང་འཕྲིན་ལས་ཆེ་བར་སྣང་ངོ༌། །
ཟབ་མོ་དག་སྣང་གི་བརྒྱུད་པ་ནི། གྲུབ་པའི་གོ་འཕང་བརྙེས་པ་འགའ་
ཞིག་ལ་ལྷག་པའི་ལྷས་ཞལ་བསྟན་ནས་དངོས་སུ་གསུངས་པའི་གདམས་པ་་་་༌་
སྟེ། འདི་ཡང་གྲུབ་མཐའ་ཐམས་ཅད་ལ་ཡོད་ཅིང་། རྙིང་མའི་ཕྱོགས་སུ་
མང་ཙམ་ཞིག་བྱུང་སྣང་ངོ་། །
༢> རྙིང་མ་བའི་གྲུབ་མཐའི་འདོད་ཚུལ།
རྙིང་མ་བའི་གྲུབ་མཐའི་འདོད་ཚུལ་ལ། ཡན་ལག་ཐམས་ཅད་ཞིབ་ཏུ་
འགོད་པ་ཡིག་ཚོགས་ཀྱི་ངལ་བ་ཆེ་བས་མི་འབྲི་ལ། འདིར་ལྟ་སྒོམ་གྱི་རྣམ་
གཞག་མདོ་ཙམ་བསྙད་པར་བྱའོ། །
དེ་ཡང་ཧེ་རུ་ཀ་གལ་པོའི་རྒྱུད་ལ་སོགས་པར་གསར་མའི་སྦྱོར་དྲུག །
རིམ་ལྔ། ལམ་འབྲས་སོགས་ དང་མཐུན་པའི་ལམ་གྱི་བགྲོད་ཚུལ་བ ཤད་ཅིང་།
སྒྱུ་དྲའི་རིམ་དྲུག རིམ་གསུམ་སོཊ་གྲོལ་ལམ་དང་། གསང་ཐིག་སོགས་ ཐབས་
ལམ་གྱི་མན་ངག་དང་། འདུས་པ་མདོའི་ངང་སྒོམ། བཀའ་བརྒྱད་ཀྱི་རིམ་
ལྔ་སོགས་སུའང་གསར་མ་དང་ཕྱོགས་མཐུན་གྱི་བཤད་པ་ཅི་རིགས་མཆིས་་་་
ཀྱང་། ཕྱིས་ཀྱི་རྙིང་མ་བ་རྣམས་ཀྱིས་དེ་དག་ལ་འཆད་ཉན་དང་ཉམས་ལེན་
གཙོ་བོར་མི་བྱེད་པར་སྣང་།
རྩིས་པོ་ཆེར་བྱེད་པ་རྫོགས་པ་ཆེན་པོའི་ལྟ་སྒོམ་ ཡིན་འདུག་ཅིང་། དེ་
-
་



73 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཡང་དྲི་མ་དང་བྲལ་བའི་ད་ལྟའི་རིག་པ་གསལ་སྟོང་རྗེན་པ་འདི་ལ་རྫོགས་པ་་
ཆེན་པོ་ཟེར། དེའི་སྒྲ་བཤད་ཀྱང་། སྣང་སྲིད་འཁོར་འདས་ཀྱིས་བསྡུས་
པའི་ཆོས་ཐམས་ཅད་རིག་པ་སྟོང་པ་འདིའི་ནང་དུ་རྫོགས་པས་ན་རྫོགས་པ་་་
དང་། དེ་ལས་ལྷག་པའི་འཁོར་བ་ལས་གྲོལ་བའི་ཐབས་གཞན་མཆོག་ཏུ་
གྱུར་པ་མེད་པས་ན་ཆེན་པོ་ཟེར་བ་ཡིན་སྐད།
རྫོགས་ཆེན་ལ་ནང་གསེས་ཀྱིས་ཕྱེ་ན། སེམས་སྡེ། ཀློང་སྡེ། མན་
ངག་གི་སྡེ་གསུམ་ལས། སེམས་སྡེ་ནི་ཅིར་སྣང་སེམས་ཡིན་ལ་སེམས་ཉིད་རང་
བྱུང་གི་ཡེ་ཤེས་སུ་ཤར་བས་རང་བྱུང་གི་ཡེ་ཤེས་ལས་གཞན་དུ་གྱུར་པ་མེད་པ་
སྟེ། འདིའི་ལམ་གྱི་སྣེ་འཁྲིད་ཚུལ་ཙམ་ཕྱག་ཆེན་དང་འདྲ་ ཤས་ཆེ་ཡང་།
ཕྱག་ཆེན་པས་ཡུལ་ལ་ཕར་རྒྱས་འདེབས་པ་ཡིན་ལ། སེམས་སྡེ་བས་ཡུལ་ཅན་
སེམས་ཉིད་རིག་སྟོང་ཀ་དག་ཏུ་གཏན་ལ་འབེ བས་ པས་དོན་ལ་མི་འདྲ་ བའི་་་་
ཁྱད་པར་ཆེ་ཟེར།
ཀློང་སྡེ་ནི་ཆོས་ཉིད་ཀུན་ཏུ་བཟང་པོའི་ཀློང་ནས་འགྲོ་ས་གཞན་མེད་་་་
པས་ཆོས་ཉིད་ཀྱི་ཀློང་ལས་གཞན་བྱུང་འགོག་པ་ཡིན། འདིས་འོད་གསལ་
རྩིས་པོ་ཆེར་བྱེད་པ་གསར་མའི་རིམ་ལྔ་དང་ཆ་འདྲ་ཡང་དོན་ཁྱད་པར་ཆེ་་་་
སྟེ། ༈ རིམ་ལྔ་ནི་རླུང་ལྔའི་བྱེད་ཆིངས་ཀྱི་གནད་ལས་སྒྱུ་ལུས་སྟོང་གཟུགས་ཀྱི་
སྣང་བརྙན་ཉིད་རིལ་འཛིན་དང་། རྗེས་ག ཞིག་གིས་འོད་གསལ་དུ་དྭངས་
སུ་འཇུག་པ་ཡིན་པས་བྱ་རྩོལ་དང་བཅས་པ་ཡིན། ཀློང་སྡེ་བ་ནི་དམིགས་
གཏད་བྲལ་བའི་གནད་ཟབ་མོ་བྱ་རྩོལ་མེད་པའི་ངང་དུ་འཇོག་པ་ཟབ་གསལ་
གྱི་ཡེ་ཤེས་ཟུང་འཇུག་གིས་འཇའ་ལུས་རྡོ་རྗེའི་སྐུ་སྒྲུབ་ བའི་ཐབས་ཟབ་པས།
，,
，
，



71
གཉིས་པ་ གྲུབ་མཐའ་སོ་སོའི་བྱུང་ཚུལ།
ལམ་འདིར་ཞུགས་པའི་རིག་འཛིན་གོང་མ་རྣམས་ཡེ་ཤེས་ཀྱི་སྐུར་གཤེགས་པ་་
ཤ་སྟག་བྱུང་ངོ་ཞེས་རྡོ་རྗེ་ཟམ་པ་བ་རྣམས་ཟེར་རོ། །
མན་ངག་གི་སྡེ་ནི། སྤང་བླང་བྲལ་བ་ཟུང་འཇུག་གཉིས་སུ་མེད་
པའི་ཡེ་ཤེས་ཀྱིས་འཁོར་འདས་ཀྱི་ཆོས་ཐམས་ཅད་ཆོས་ཉིད་སྟོང་འཛིན་དང་་
བྲལ་བའི་ངང་དུ་སྐྱེལ་བའི་གནད་ཀྱིས་འཁོར་འདས་གང་དུའང་མ་ཕྱེ་བའི་ ་་་
རིག་པ་ཉིད་ཆོས་ཉིད་ཀྱི་ཡུལ་མངོན་སུམ་དུ་ཤར་ནས། རང་རིག་ལུ་གུ་
རྒྱུད་ཀྱི་སྐུར་སྨིན་ཅིང་གྲོལ་བར་བྱེད་པ་སྟེ། འདི་ནི་གནད་ཐོག་ཏུ་གྲོལ་བ་
གནད་ལ་ཐེབས་པ་མེ་བཙའ་དང་འདྲའོ། །འདིས་ལམ་ཐོད་རྒལ་གྱི་སྣང་བ་
གཙོ་བོར་བྱེད་པ་གསར་མའི་སྦྱོར་དྲུག་དང་འདྲ་མོད། དོན་ལ་ཁྱད་པར་ཆེ་
སྟེ། སྦྱོར་དྲུག་ནི་རླུང་ལྔ་དབུ་མར་བཅིངས་པའི་གནད་ཀྱིས་སྟོང་གཟུགས་
ཀྱི་སྣང་བ་ཤར་བ་བྱེད་རྩོལ་གྱི་བདེ་བ་ཆེན་པོའི་ལམ་ལ་རིམ་གྱིས་བཀྲི་བ་ཡིན་
ལ། འདིར་ནི་ཡིད་དཔྱོད་ཐམས་ཅད་བཅད་ནས་གནས་ལུགས་རང་གསལ་
མངོན་སུམ་དུ་གཏན་ལ་འབེབས་པས་ཁྱད་པར་དུ་འཕགས་ཤིང༌། ལམ་
འདིས་ཡེ་ཤེས་ཀྱི་སྐུ་འཇའ་ལུས་སུ་གྲོལ་བའང་ཀློང་སྡེ་སོགས་ཀྱིས་བསྒྲུབས་པ་
ལས་འ ལགས་ཏེ། འདིར་ནི་རགས་པའི་སྒོ་གསུམ་ཕྲ་བ་དྭངས་མའི་སྐུར་
དྭངས་པ་ཙམ་མ་ཡིན་པར། ཆོས་ཉིད་ཟད་པའི་སྣང་བ་མཐར་ཕྱིན་པས་སྒོ་
གསུམ་ཕྲ་རགས་ཐམས་ཅད་སྐུ་དང་ཡེ་ཤེས་ཀྱི་ངང་ལ་གཞི་མེད་དུ་དྭངས་པ་་་
ཡིན་པས་སོ་ཞེས་ཟེར་རོ། །
གཞན་ཡང་ངོ་བོ་ཀ་དག རང་བཞིན་ལྷུན་གྲུབ། ཐུགས་རྗེ་ཀུན་ཁྱབ་
གསུམ་གྱི་ཐ་སྙད་བྱེད་དེ། ཐོག་མའི་གནས་ལུགས་གཞི་སྐྱེ་བ་མེད་ པའི་སྟོང་
་
，



རྒྱུ
༤ ས་སྐྱ་བ༔
-
"，
,
-,
༣
--
，-- ，་
་ ་
， "
"，
༌ ，
,
ན
**
72 ལེའུ་ གཉིས་པ། བོད་གངས་ ཅན་ སྤྱི་ལྗོངས་སུ་གྲུབ་མཐའི་བྱུང་ཚུལ།
པ་ལ་ངོ་བོ་ཀ་དག་དང་། སྟོང་པ་ཉིད་དེའི་མདངས་འགག་པ་མེད་པ་དེ་ལ་
རང་བཞིན་ལྷུན་གྲུབ་དང་། དེའི་རྩལ་དག་མ་དག་ཅི་ཡང་འཆར་བ་ལ་
ཐུགས་རྗེ་ཀུན་ཁྱབ་ཅེས་ཟེར་ཞིང་། དང་པོ་ལ་རི ག་སྟོང་ད་བྱེར་མེད། གཉིས་
པ་ལ་གསལ་སྟོང་དབྱེར་མེད། གསུམ་པ་ལ་སྣང་སྟོང་དབྱེར་མེད་ཟེར་རོ། །
སེམས་དང་རིག་པའི་ཁྱད་པར་མ་རིག་པའི་དབང་གིས་མི་འགྱུ་དགུ་འགྱུ་དྲན་
པའི་གློ་བུར་གྱི་རྣམ་རྟོག་ལ་སེམས་དང་། མ་རིག་པས་བསླད་པ་མ་ཞུ གས་
པའི་དབང་གིས་ གཟུང་འཛིན་གྱི་སྤྲོས་པ་དང་བྲལ་ཞིང་། གསལ་སྟོང་འཛིན་
མེད་ཀྱི་སྟོང་པ་ངོ་ཤེས་པ་ལ་རིག་པ་ཟེར། སེམས་ཀྱི་རྣམ་པ་སྣང་བའི་ཆ་དེ་
འཁོར་བ་ཡིན། སེམས་ཀྱི་ངོ་བོ་སྟོང་པའི་ཆ་དེ་མྱང་འདས་ཡིན། འཁོར་བ་
དང་མྱང་འདས་གཉིས་རང་གི་སེམས་ཉིད་ཀྱི་ངོ་བོ་སྟོང་པའི་ངང་དུ་དབྱེ་རྒྱུ་་་
མེད་པས་འཁོར་འདས་དབྱེར་མེད་བྱ་བ་ཡིན་ཟེར།
སྣང་བ་སེམས་སུ་ཐག་བཅད། སེམས་སྟོང་པར་ ཐག་བཅད། སྟོང་པ་
གཉིས་མེད་ཟུང་འཇུག་ཏུ་ཐག་བཅད་ནས་ཆོས་ཐམས་ཅད་རིག་སྟོང་རྗེན་་་་་
པར་རྟོགས་པ་ནི་རིམ་གྱིས་པའི་རིག་པ་ངོ་འཕྲོད་པའི་ ཚད་དང༌། རིམ་གྱིས་
བསྒོམ་པ་མིན་པར་བླ་མས་རིག་པ་ངོ་སྤྲད་ཙམ་ཉིད་ནས་གང་སྣང་རིག་སྟོང་་་
རྗེན་པར་རྟོགས་པ་དེ་གཅིག་ཅར་བའི་རིག་པ་ངོ་འཕྲོད་པའི་ ཚད་དང་། ཚེ་
འདིར་རིག་སྟོང་རྗེན་པར་མངོན་དུ་མ་གྱུར་ཀྱང་སྒོམ་སྟོབས་ཀྱིས་བར་དོར་
དེའི་རྟོགས་པ་གཤའ་མ་ཞིག་འཆར་བ་ཐོད་རྒལ་བའི་རིག་པ་ངོ་འཕྲོད་པའི་་་་
ཚད་ཡིན། མདོར་ན་ད་ལྟའི་རང་གི་རིག་པ་དྲི་མ་མེད་པ་གསལ་སྟོང་འཛིན་
མེད་འདི་ཁ་ཡན་དུ་གློད་ཅིང་། རྣམ་རྟོག་སྣང་བ་ག ནས་འགྱུ་གང་ལ་ཡང་



73
གཉིས་པ་གྲུབ་མཐའ་སོ་སོའི་བྱུང་ཚུལ།
བཟང་ངན་དགག་སྒྲུབ་མི་བྱ་བར་རིག་སྟོང་རྗེན་པར་སྐྱོང་བ་འདི་རྫོ གས་ཆེན་
སྒོམ་ཚུལ་གྱི་སྙིང་པོ་སློབ་དཔོན་ཆེན་པོའི་དགོངས་བཅུད་བླ་ན་མེད་པ་ཡིན་་་་
ནོ་ཞེས་ཟེར།
གཞི་ལམ་འབྲས་བུ་འདོད་ཚུལ་ནི། ཐོག་མའི་གནས་ལུགས་འཁོར་
འདས་ཀྱི་བློས་མ་རེག་ཅིང་འཁྲུལ་བའི་གཡའ་ཡིས་མ་གོས་པ། གནས་ལུགས་
རྗེན་པ་འཁྲུལ་མ་མྱོང་རྟོ གས་མ་མྱོང་ཅིར་ཡང་མ་གྲུབ་ལ་ཅིར་ཡང་བྱུང་དུ་མ་་
བ ཏུབ་པ་ལ་གཞི་དང༌། ད་ལྟའི་རིག་པ་འདི་ལྷོད་དེ་བཞག་དུས་བཟང་རྟོག་
ངན་རྟོག་ལུང་མ་བསྟན་གསུམ་ དང་བྲལ་བའི་སྟོང་སངས་ནམ་མཁའ་དྭངས་་་
པའི་དཀྱིལ་ལྟ་བུ་ཞིག་འདུག་པ་ལམ་དང་། ལམ་གྱི་ཡོན་ཏན་ཐམས་ཅད་
མངོན་དུ་གྱུར་ཏེ་མ་རིག་པ་དང་འཁྲུལ་བ་རང་སར་དག་ནས་ཆོས་དབྱིངས་་་
མངོན་དུ་གྱུར་པ་ལ་འབྲས་བུར་འདོད་དོ། །རྫོགས་ཆེན་གྱི་ལྟ་སྒོམ་གྱི་རྣམ་
གཞག་འདི་རྣམས་ལུགས་འདིའི་ཚད་ཐུབ་ཀྱི་ཡིག་ཆ་རྣམས་སུ་བ ཤད་པ་ལས་་
སྙིང་པོར་བསྡུས་ཏེ་གོ་བདེ་བར་བྲིས་པ་ཡིན་ནོ། །
、༨༣» རྙིང་མ་བའི་གྲུབ་མཐའ་ལ་ཅུང་ཟད་དཔྱད་པ།
༄༅། །རྙིང་མའི་ཆོས་ལུགས་འདི་མཐའ་གཅིག་ཏུ་རྣམ་པར་དག་པ་་་་
དང༌། མ་དག་པ་ དང༌། འདྲེས་མར་གྱུར་པ་གང་ཡིན་སྙམ་ན། ལོ་ཆེན་
རིན་ཆེན་བཟང་པོའི་ཆོས་དང་ཆོས་མིན་རྣམ་འབྱེད་ དང༌། ལྷ་བླ་མ་ཡེ་ཤེས་
འོད་དང་ཞི་བ་འོད། ཙ་མི་ལོ་ཙཱ། ཆག་ལོ་རྣམས་ཀྱི་སྤྲིངས་ཡིག་དང་།
ཇོག་གི་གཟེ་མ་ར་མགོ ས་པཎ་གྱི་སྡོམ་གསུམ་རབ་དབྱེ་རྣམས་སུ་རྙིང་མ་
ལ་དམིག་ཕུག་པའི་སྐྱོན་བརྗོད་མི་གསལ་ཡང་། བོད་དུ་དར་བའི་ཆོས་ལུགས་
，



74 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མ་དག་པ་རིས་མེད་ལ་དགག་པ་མཛད་པའི་གསེབ་ཏུ་རྙིང་མ་བ་ལ་དབུ་ཕོག་་
ཞབས་ ཕོ ག་གི་གསུང་རེ་གཉིས་ཡོད་པར་སྣང་། འགོས་ཁུག་པ་ལྷས་བཙས་
དང༌། འབྲི་གུང་དཔལ་འཛིན་གཉིས་ཀྱིས་སྒྲུབ་བྱེད་མང་དུ་བཀོད་ནས་རྙིང་
མ་ཆོས་རྣམ་དག་མ་ཡིན་པར་སྒྲུབ་ཅིང་། ཤཱཀྱ་མཆོག་ལྡན་དང་། ཀརྨ་བ་
མི་སྐྱོད་རྡོ་རྗེས་ ཀྱང་དེའི་རྗེས་ཟློས་བྱས་འདུག བུ་སྟོན་གྱིས་མཛད་པ་ཡིན་
ཁུལ་ཞིག་འདུག་པ་གསུང་འབུམ་གྱི་དཀར་ཆག་རྣམས་སུ་མི་སྣང་ཞིང་། ཚིག་
སྦྱོར་ལ་དཔ གས་ ཀྱང་མཁས་པའི་གསུང་གི་ཉམས་མི་འདུག་པས། བླུན་པོ་
ཞིག་གིས་བྲིས་ནས་བུ་སྟོན་རིན་པོ་ཆེ་ལ་ཁ་གཡར་བར་ཟད་དོ། །ལོ་ཙཱ་བ་
རོང་ཟོམ་ཆོས་བཟང་། ཀུན་སྤངས་ཐུགས་རྗེ་བརྩོན་འགྲུས། ཀརྨ་བ་རང་
བྱུང་རྡོ་རྗེ། གྲུབ་ཐོབ་ཨུ་རྒྱན་པ། བཅོམ་ལྡན་རལ་གྲི། ཐར་ལོ་ཉི་མ་རྒྱལ་
མཚན། ཕྱིས་ཀྱི་འབྲུག་པ་པདྨ་དཀར་པོ། དཔའ་བོ་གཙུག་ལག་ཕྲེང་བ་
སོགས་གྲུབ་མཐའ་གཞན་གྱི་མཁས་པར་གྲགས་པ་དང་། འཁོན་སྟོན་དཔལ་
འབྱོར་ལྷུན་གྲུབ་དང་། གོང་ས་ལྔ་བ་ཆེན་པོ་སོགས་རང་ཕྱོ གས་པ་འགའ་
ཞིག་གིས་ ཀྱང་ཆོས་རྣམ་དག་ཏུ་འཆད། བུ་སྟོན་རིན་པོ་ཆེ། རྒྱལ་བ་ཙོང་
ཁ་པ་ཡབ་སྲས་སོགས་ཚད་མའི་སྐྱེས་བུ་མང་པོ་ཞིག་གིས་ནི་བཏང་སྙོམས་སུ་་
འཇོག་པར་མཛད་དོ། །དགེ་ལེགས་དཔལ་བཟང་པོས་སྦྱར་ཞེས་པ་ཡོད་པའི་
རྙིང་མ་རྣམ་དག་ཏུ་སྒྲུབ་པའི་ཚིགས་བཅད་མང་ཙམ་ཞིག་འདུག་པ་ནི། དགེ་
ལེགས་དཔལ་བཟང་གཞན་ཞིག་ཡིན་ན་ནི་དེར་ཟད་ལ། མཁས་གྲུབ་ཐམས་
ཅད་མཁྱེན་པའི་གསུང་མིན་པ་ནི་སུས་བལྟས་ཀྱང་ཤེས་པར་སྣང་ངོ༌་། །
འོ་ན་དེ་དག་ལས་གང་ཞིག་གི་རྗེས་སུ་འབྲང་སྙམ་ན། ཇོ་གདན་བསོད་



75
གཉིས་པ་གྲུབ་མཐའ་སོ་སོའི་བྱུང་ཚུལ།
ནམས་ལྷུན་གྲུབ་ཀྱིས་མཛད་པའི་རྗེ་བླ་མའི་རྣམ་ཐར་ཆེན་མོ་ལས། རྫོ གས་
ཆེན་གྱི་ལྟ་བ་འདི་རྣམ་དག་ཡིན་མིན་ཞུས་པ་ལ་རྗེའི་ཞལ་ནས། རྣམ་དག་
ཡིན་ཀྱང་ཕྱིས་ཀྱི་མི་མཁས་པ་དུ་མས་བློས་བྱས་ཀྱི་སླད་པ་ཞུ གས་འདུག་ཅེས་་་
གསུངས། འོ་ན་བླ་མ་རིན་པོ་ཆེ་ནས་སླད་བསལ་མཛད་པ་ཞུ་ཞེས་གསོལ་
བར། དེ་འདྲའི་འདུན་པ་མཆིས་ཀྱང་། ད་ལྟ་གསང་འདུས་རྒྱུད་འགྲེལ།
སྒྲོན་གསལ་གྱི་མཆན་དང༌། བསྡུས་དོན་མཐའ་དཔྱོད། བདེ་མཆོག་རྒྱུད་
འགྲེལ་སོགས་རྩོམ་པས་ལོང་མི་འདུག་གསུང་ཞེས་བཤད། ལྷུ་ལ་དཀའ་བཅུ་
བས་མཛད་པའི་རྗེའི་རྣམ་ཐར་དུའང་དེ་བཞིན་ཡོད་པར་སྣང་ཞེས་བདག་གི་་
བླ་མ་ཐམས་ཅད་མཁྱེན་པའི་ཞལ་ནས་ཐོས་སོ། །
དེ་བས་ན་ཁོ་བོས་ནི། དེང་སང་གི་རྫོགས་ཆེན་གྱི་ལྟ་བའི་བཤད་ཚུལ་
འདི་རྣམས་ནི་བསྲེ་སླད་ཀྱི་དྲི་མ་ཅན་དུ་ཁས་འཆེ་ཡི། ལྟ་བ་དེའི་རང་ལྡོག་
ནས་ལོག་པའི་ལྟ་བའོ་ཞེས་སྨྲ་བར་མི་སྤོབས་སོ། །འོན་ཀྱང་མཐོན་པོའི་ལྟ་
ང་ དེ་ལྟ་བུ་ནི། སློབ་དཔོན་ཆེན་པོ་སོགས་བྱོན་པའི་དུས་སྐབས་བཟང་པོའི་
གལ་བྱ་དབང་པོ་ཡང་རབ་ཏུ་གྱུར་པ་དེ་དག་ལ་རྒྱུད་ཚོད་དང་འཚམས་་་་་་
པའི་ དབང་གིས་ དོན་དུ་གྱུར་ པར་སྣང་ཡང་། དེང་སང་གི་སྐྱེ་བོ་ཤེས་རྒྱུད་
ཐ་མལ་ལས་ཅུང་ཟད་ཀྱང་མ་འཕ གས་པ་དག་ལ་ལྟ་བ་མཐོན་པོ་དེ་ལྟ་བུས་་་་
ཕན་པ་ལས་ གཅིག་ཤོས་སུ་འ གྱུར་བའི་ཉེན་ཆེ་བར་སེམས་ཏེ། དབོན་སྟོན་
རིན་ཆེན་སྒང་པས། ཆོས་རྒྱུད་དང་འཚམས་པར་མི་བྱེད་པར། ཐེག་པ་ལ་
མཐོ་སྙེགས་བྱེད་པ་འདི། རྟ་རྒོད་ལ་བུ་ཆུང་བསྐྱོན་པ་འདྲ། རང་རྒྱུད་དང་
འཚ མས་པ་འདི་གལ་རེ་ཆེ། ཞེས་སོགས་གསུངས་པ་ལྟར་རོ། །



76 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གཞན་ཡང་རྙིང་མའི་རྒྱུད་རྣམས་དང༌། ལྟ་སྒོམ་སྤྱོད་གསུམ་དང༌།
གཞི་ལམ་འབྲས་གསུམ་གྱི་རྣམ་གཞག་གང་དང་གང་ལ་ཡང་སླད་ཞུ གས་པ་་་་
མང་དུ་སྣང་མོད་ཀྱང་། རྒྱུ་མཚན་དེས་འདི་ནི་ལོག་པའི་ཆོས་སོ་ཞེས་སྐུར་
བ་འདེ བས་མི་རུང་སྟེ། གཡའ་ཞུགས་པའི་ གསེར་ལ་ར་གན་ཞེས་ཟེར་མི་
རུང་བ་དང་མཚུངས་སོ། །སླད་ཞུགས་པ་ནི་རྙིང་མ་གཅིག་པུར་མ་ཟད་ཀྱི།
རྣམ་དཔྱོད་ཅན་གྱིས་ཞིབ་ཏུ་བརྟགས་ན་བོད་ཀྱི་གྲུབ་མཐའ་ཐམས་ཅད་ལ་་་་
ཡོད་པར་སྣང་བས། ཚུལ་འདི་ལེགས་པར་ཤེས་ན་རྒྱལ་བ་ཙོང་ཁ་པའི་རིང་
ལུགས་འབའ་ཞིག་ཐར་འདོད་རྣམས་ཀྱི་འཇུག་ངོགས་སྐྱོན་མེད་དུ་རི གས་་་་༌་
པས་དྲངས་པའི་ངེས་ཤེས་སྐྱེ་བར་འགྱུར་ཏེ། མདོ་ཙམ་འོག་ཏུ་བཤད་པར་
བྱའོ༑ ༑
དེས་ན་བུ་སྟོན་ཐམས་ཅད་མཁྱེན་པས། སྔ་འ གྱུར་གསང་སྔགས་རྙིང་
མ་ནི། ལོ་ཙཱ་བ་རིན་ཆེན་བཟང་པོ་དང༌། ལྷ་བླ་མ་ཡེ་ཤེས་འོད་དང༌། ཕོ་
བྲང་ཞི་བ་འོད་དང་། འགོས་ཁུག་པ་ལྷས་བཙས་ལ་སོགས་པ་རྣམས་ཡང་
དག་མ་ ཡིན་པར་སྨྲ་ལ། ཁོ་བོའི་བླ་མ་སྐད་གཉིས་སྨྲ་བ་ཉི་མའི་མཚན་ཅན་
དང་། རིག་རལ་ལ་སོགས་པས་བསམ་ཡས་ནས་རྒྱ་དཔེ་རྙེད་པའི་ཕྱིར་དང་།
ཕུར་བུ་རྩ་བའི་དུམ་བུའི་རྒྱུ་དཔེ་བལ་བོར་ཡང་སྣང་བས་རྒྱུད་ཡང་དག་གོ་་་་་
ཞེས་གསུང་ངོ་། །ཁོ་བོས་ནི། ཡིད་ཀྱི་ཉེས་པ་རང་བཞིན་གདུག་པ་སྟེ། །
མི་རིགས་པ་ཡི་གཟུགས་ལའང་མི་རིགས་ན། །ཐེ་ཚོམ་ཟ་བའི་ཆོས་ལ་སྨོས་ཅི་
དགོས༑ ། དེ་ཕྱིར་བཏང་སྙོམས་བཞག་ལེགས་ཉེས་པ་མེད། །ཅེས་འབྱུང་བ་
དང༌། ཆོས་ཡིན་པ་ལ་མ་ཡིན་ཟེར་བ་དང་། མ་ཡིན་པ་ལ་ཡིན་ཟེར་བ་



77
--
-
གཉིས་པ་གྲུབ་མཐའ་སོ་སོའི་བྱུང་ཚུལ།
ལས་འབྲས་མཉམ་པར་བཤད་པ་དང་། ཆོས་ཀྱི་མཚན་ཉིད་གང་ལ་ཡོད་
མེད་དག །མི་ཤེས་མཐོང་བ་མེད་པ་རྒྱུ་བཞི་ཡིས། །རྣམ་དབྱེ་སྨྲ་བའི་ཁ་
ནི་བདུད་ཀྱིས་ཕྱེ། །ཆོས་ལ་བརྙས་སྨོད་ཐུབ་པའི་གཞུང་ལས་བཀག །ཅེས་
ཟེར་བ་བཞིན་དུ་བ ཏང་སྙོམས་སུ་བཞག་གོ་ཞེས་གསུངས་སོ། །
༢༧） ཕྱིས་ཀྱི་བྱུང་བ་འགའ་ཞིག་བརྗོད་པ།
༄༅། །ཕྱིས་ཀྱི་བྱུང་བ་འགའ་ཞིག་བརྗོད་པ་ནི། བཀའ་གཏེར་གྱི་
གདམས་པ་འཛིན་ཅིང་སྤེལ་བའི་གང་ཟག་ཁྱད་པར་ཅན་སྔོན་བྱོན་པ་མང་པོ་
ཞིག་གི་བྱུང་བ་ནི་བརྗོད་ཟིན་པ་ལྟར་ལ། དུས་ཕྱིས་སུ་བྱུང་བ་འགའ་ཞིག་
སྨོས་ན། སློབ་དཔོན་གྱི་སྐུ་གསུང་ཐུགས་ཡོན་ཏན་འཕྲིན་ལས་ཀྱི་སྤྲུལ་པ་ལྔ་
འབྱུང་བའི་སྐུའི་སྤྲུལ་པ་ཉང་། གསུང་སྤྲུལ་ཆོས་དབང་། ཐུགས་སྤྲུལ་མངའ་
རིས་པཎ་ཆེན་པདྨ་དབང་རྒྱལ། ཡོན་ཏན་གྱི་སྤྲུལ་པ་བྱང་བདག་བཀྲ་ཤིས་
སྟོབས་རྒྱལ། འཕྲིན་ལས་ཀྱི་སྤྲུལ་པ་སླད་ནས་དུས་བབས་སུ་བྱུང་ངོ་ཞེས་
ཟེར། དེ་ལས་མངའ་རིས་པཎ་ཆེན་ནི་མཁས་པ་དང་གྲུབ་ཐོབ་གཉིས་ཀ་
འཛོམ་པ་ཞིག་སྟེ་བརྩམས་ཆོས་ཀྱང་མང་ལ། དེའི་སྐྱེ་བ་བྱང་བདག་བཀྲ་
ཤིས་སྟོབས་རྒྱལ་དབང་པོའི་སྡེའོ། །པཎ་ཆེན་གྱི་གཅུང་རིག་འཛིན་རྒོད་ཀྱི་
ལྡེམ་འཕྲུ་ཅན་ནམ་དངོས་གྲུབ་རྒྱལ་མཚན་གྱི་སྐྱེ་བ་ལེགས་ལྡན་བདུད་་་་་་་༌་
འཇོམས་རྡོ་རྗེ་དང༌། དེའི་སྐྱེ་བ་བྱང་བདག་བཀྲ་ཤིས་སྟོབས་རྒྱལ་གྱི་སྲས་
རིག་འཛིན་ངག་གི་དབང་པོ་དང་། དེའི་སྐྱེ་བ་རྡོ་རྗེ་བྲག་སྤྲུལ་སྐུ་རིག་འཛིན་
པདྨ་འཕྲིན་ལས་སོ། །བྱང་བདག་བཀྲ་ཤིས་སྟོབས་རྒྱལ། སྡེ་བ་ཞིང་ ཤག་པ་
ཚེ་བརྟན་རྡོ་རྗེ་དང་མ་མཐུན་པས། ཁོ་ དང་བྱང་བ་ནམ་མཁའ་རྒྱལ་མཚན་



78 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བ སྡོངས་ནས་བཀྲས་སྟོབས་པ་ཡུལ་བཏོན་ཏེ། སྟོ བས་ཞེས་བྱ་བའི་སྟོབས་
མེད་འཁྱ མས་པོ་ཁྱོད། །ཁོ་བོས་བྲེ་ཏ་པུ་རེའི་འགྲམ་དུ་བསྐྱེད། །ཅེས་སྙིང་
ཚིམ་སྨྲས་པ་ལ། བཀྲས་སྟོབས་པས། ཞིང་ཞེས་བྱ་བའི་ཞིང་བཅུ་ཚང་བ་
ཁྱོད༑ ༑ བདག་གིས་རཱ་ཧུ་ལ་ཡི་ཞལ་དུ་གདབ། །ཅེས་ཟེར་ནས། གཤིན་རྗེ་
དང་གཟའ་ཡི་ལས་སྦྱོར་གྱིས་ཞིང་ཤག་པ་ལྟོས་བཅས་བསྒྲལ། རྒྱུ་མཚན་
དེ ས་བཀྲས་སྟོབས་པ་རེ་ཞིག་གི་བར་དུ་བྱེས་སྒར་བྱེད་པའི་དབང་གིས་ ལྷན་་་་
དུ་འཁོད་པའི་སྔགས་གྲྭ་ལ་ཨེ་ཝཾ་ལྕོག་སྒར་ཟེར། ཕྱིས་སུ་དབུས་ཕྱོ གས་སུ་གྲྭ་
ཚང་བཙུགས་ནས་སྟན་ཆགས་པ་ཐུབ་བསྟན་རྡོ་རྗེ་བྲག་ཏུ་གྲགས་པའོ། །གྲྭ་
བ་མངོན་ཤེས་ཀྱི་སྐྱེ་བརྒྱུད་མདོ་སྔགས་གླིང་བའི་སྐྱེ་བ་ཆོས་རྒྱལ་གཏེར་བདག་
གླིང་བ་འ གྱུར་མེད་རྡོ་རྗེས་ཨོ་རྒྱན་སྨིན་གྲོལ་གླིང་བཏབ། དེའི་གཅུང་ལོ་
ཆེན་དྷརྨ་ཤྲཱི་བྱ་བ་མདོ་སྔགས་གསར་རྙིང་། ཐ་སྙད་རིག་གནས་མཐའ་དག་
ལ་མཁས་པ་ཞིག་བྱུང་བས་བསྟན་ཆོས་ཀྱང་མང་དུ་བརྩམས་སོ། །
གོང་ས་ལྔ་བ་ཆེན་པོ་ནི་མངའ་བདག་ཉང་གི་སྐུའི་སྐྱེ་བ་ཡིན་པ་དང༌། །
ལེགས་ལྡན་རྗེ་དང་། ཆོས་རྒྱལ་ དབང་པོའི་སྡེ་དག་སྣང་ལ་མཇལ་བར་བརྟེན།
དེ་ལས་བརྒྱུད་པའི་ཆོས་རྣམས་ཟུར་ཆོས་དབྱིངས་རང་གྲོལ་དང་། ཁྲ་ཚང་
བ་བློ་མཆོག་རྡོ་རྗེ་ལས་ཡོངས་སུ་རྫོ གས་པ་གསན་ནས་ཉམས་བཞེས་འཆད་་་་
སྤེལ་ཡིག་འཇོག་ཅི་རི གས་མཛད། རྣམ་པར་རྒྱལ་བ་ཕན་བདེ་ལེགས་
བ ཤད་གླིང་དུ་རྙིང་ལུགས་ཀྱི་སྒྲུབ་འཕྲིན་མང་པོ་འཛུགས་པར་མཛད་ཅིང་།
རྙིང་མའི་དགོན་པ་ཡང་མང་པོ་ཞིག་འདེབས་པར་མཛད་དོ། །
དུས་སྐབས་དེར་རྙིང་བསྟན་དར་རྒྱས་ཆེ་བར་བྱུང་ནའང་། མི་རིང་
，，་
，



གཉིས་པ་གྲུབ་མཐའ་སོ་སོའི་བྱུང་ཚུལ། ་ 79
བར་ཇུན་གར་བའི་དམག་གིས་དགོན་པ་གསུམ་ག་གཏོར། རྡོར་བྲག་སྤྲུལ་
སྐུ༑ ལོ་ཆེན་དྷརྨ་ཤྲཱི། རྣམ་གླིང་པཎ་ཆེན་དཀོན་མཆོག་ཆོས་གྲགས། གཏེར་
བདག་གླིང་བའི་སྲས་པདྨ་འགྱུར་མེད་རྒྱ་མཚོ་རྣམས་ཉེས་མེད་དུ་བཀྲོངས།
སེར་འབྲས་སོགས་ལ་ཞུས་དག་བྱེད་ཁུལ་གྱིས་གྲྭ་རྒན་མང་པོ་ཕུད་པ་སོགས་་་
དགེ་ལུགས་པའི་ཞབས་འདེ གས་སུ་རློམ་པའི་ཞབས་འདྲེན་ཆེན་པོ་ཅི་ཡང་་་་
བྱས། འོན་ཀྱང་མི་རིང་བར་རྡོར་སྨིན་གཉིས་སོར་ཆུད། རྣམ་རྒྱལ་གླིང་
དགེ་ལུགས་སུ་བསྒྱུར་ཏོ། །
དུས་ཕྱིས་རྗེ་དྲུང་སྤྲུལ་སྐུ་བློ་བཟང་འཕྲིན་ལས་ཀྱིས་གཏེར་བདག་གླིང་་་་
བའི་གཏེར་མ་གསང་བ་ཡེ་ཤེས་ཀྱི་ཆོས་སྐོར་རྩལ་འདོན་གྱིས་གསར་རྙིང་་་་་་
བསྲེས་པའི་ཡིག་ཆ་མང་པོ་བརྩམས། དེའི་སྒོ་ནས་བདུད་རྩི་མཆོད་པ་དང་
རིག་མ་མཆོད་པ་ཕྱོ གས་ཐམས་ཅད་དུ་དར་བར་བྱས་པས། ཆང་ནག་ལ་
དགའ་བའི་སེར་སྐྱ་ཐམས་ཅད་རྗེས་སུ་འབྲངས། དགེ་ལུགས་པའི་སྤྲུལ་སྐུ་
དང་དགེ་བཤེས་འགའ་ཞིག་ཀྱང་དེ་ལ་ཞུགས། ཆུ་ལྷོ་བྱང་གི་གཙང་དགོན་
མང་པོ་སེར་ཁྱི མ་དུ་གཏོང་ལ་ཁད་བྱུང་བ། བདག་ཅག་གི་འདྲེན་མཆོག་དམ་
པ་མི་ཏྲིའི་མཚན་ཅན་གྱིས་ཆོས་དང་མཐུན་པར་ཉམས་སྨད་ཅིང་ཚར་བཅད་་
པས་རྩིང་ཆོས་དེ་བག་ལ་ཞ་བར་ གྱུར་ཏོ། ། །
རྗེ་དྲུང་སྤྲུལ་སྐུ་ཉིད་རྟོ གས་པ་མཐོན་པོར་བྱོན་པ་ཞིག་ནི་ཡིན་ངེས་པས་
དགོངས་གཞི་དང་དགོས་པ་ཁྱད་པར་ཅན་ཡོད་སྲིད་ཀྱང་། སྣང་ཚོད་ལ་
གསར་རྙིང་ཐམས་ཅད་གཅིག་ཏུ་བསྲེས་པས་གཉིས་ཀའི་གྲལ་དུ་མི་ཆུད་པ་ ་་་
དང་། མཛད་པ་དེ་བསྟན་པའི་རྩ་བ་ཚངས་སྤྱོད་ལ་གནོད་པ་ཆེན་ པོ་དང་།



80 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
སེམས་ཅན་མང་པོ་དམྱལ་བར་གྲོལ་བའི་རྒྱུར་སོང་བ་ལྟ་བུ་བྱུང་སྣང་ངོ་། །
དབུས་གཙང་དུ་རྙིང་མའི་སྡེ་དགོན་ཆེ་བ་རྡོར་སྨིན་གཉིས་དང༌། ཆུང་
བ་མི་ཉུང་ཙམ་ཡོད་འདུག ཁ མས་སུ་རྫོ གས་ཆེན་དགོན་དང་། ཀ ཐོག་
དང༌། ཟེ་ཆེན་དགོན་སོགས་ཡོད་འདུག དེ་དག་ཏུ་མདོ་སྒྱུ་སེམས་གསུམ་
སོགས་ཆོས་ཀྱི་སྙིང་པོ་རྣམས་ནི་ཀ་དག་གདོད་མའི་ཀློང་དུ་ཐིམ་ནས་རིང་་་་་༌
ཞིག་ལོན་པས། ད་ལྟའི་རྙིང་མ་བ་རྣམས་ལས་བྱང་གྱེར་བ་དང་། ཚོགས་
འཁོར་གྱི་ཡོ་ལང་དང༌། མནན་སྲེག་འཕང་གསུམ་སོགས་ ལས་སྦྱོར་གྱི་གཟུགས་
བརྙན་ལ་སྙིང་པོར་བྱེད་པ་ཙམ་མོ། །
དྲུག་ལྡན་བརྒྱུད་བའི་ཆུ་བོ་གཅིག་ཏུ་འཁྱིལ། །གདམས་ངག་ལས་
ཚོགས་རིན་ཆེན་གཏེར་གྱིས་གང་། །གྲུབ་མཆོག་ཀླུ་དབང་འབུམ་ཕྲག་རོལ་
བའི་གནས། །རྙོག་བྲལ་སྔ་འགྱུར་ཐེག་པའི་རྒྱ་མཚོ་ཞེས། །ས་ལམ་རིམ་པར་
བགྲོད་པའི་ངལ་བ་ཡིས། །སངས་རྒྱ ས་ག ཞན་དུ་འཚོལ་ལ་ལྟོས་མིན་པར། །
ཐོད་རྒལ་ཁྲེགས་ཆོད་གདམས་པས་ཟག་བཅས་ཀྱི། །ཕུང་པོ་འོད་སྐུར་གྲོལ་
བའི་ཆེ་བ་ཅན། །ནཱི་ལའི་མདངས་ལྡན་དག་ལ་དུག་ཟས་བཞིན། །
འཚམས་པའི་རྒྱུད་ཚོད་ཅན་འགར་པད་འབྱུང་གིས། །བསྟན་པས་གསེར་
འ གྱུར་རྩི་ཡིས་ལྕགས་ཁམས་བཞིན། །མོད་ལ་གྲུབ་པའི་གོ་འཕང་ཐོབ་ཅེས་
གྲགས། ༑ འོན་ཀྱང་རིན་ཆེན་སྣོད་དུ་བླུག་འོས་པའི། །གདོང་ལྔའི་འོ་མ་སྨྲ་
སྣོད་འཇིག་པའི་རྒྱུར། །ཉེར་དགོངས་མཐོ་སྙེགས་ཆོས་དེ་སའི་ལྷ་མོར། །
བཅོལ་ནས་སློབ་དཔོན་རང་ཉིད་སྲིན་ཡུལ་གཤེགས། །དེ་ལྟའི་བྱུང་བ་བརྗོད་
པའི་གཏམ། །ཚངས་པའི་ཐིག་ལྟར་དྲང་བ་དང༌། །སྤྲིན་དཀར་བཞིན་དུ་



གཉིས་པ་གྲུབ་མཐའ་སོ་སོའི་བྱུང་ཚུལ།
81
ད ག་པ་འདི། །བློ་མིག་ཅན་ལ་གཟིགས་མོར་སྤེལ། །གྲུབ་མཐའ་ཐམས་ཅད་
ཀྱི་ཁུངས་དང་འདོད་ཚུལ་སྟོན་པ་ལེགས་བ ཤད་ཤེལ་གྱི་མེ་ལོང་ལས། བོད་
ཡུལ་དུ་བསྟན་པ་སྔ་ཕྱི་དང༌། གསང་སྔགས་སྔ་འགྱུར་རྙིང་མར་གྲགས་པའི་
གྲུབ་མཐའི་བྱུང་ཚུལ་བཤད་ཟིན་ཏོ། ། །།
༢ བཀའ་གདམས་པ།
༄༅། །སེམས་མཆོག་ཡིད་བཞིན་ནོར་བུའི་སྙིང་པོ་ཅན། །དཔག་ཡས་
རྒྱལ་སྲས་སྤྱོད་པའི་རྒྱ་མཚོ་ཆེར། །མཁས་གྲུབ་གདེངས་ཅན་སྟོང་གིས་རྩེན་
པ་ལ། །བཀའ་གདམས་པར་གྲགས་གྲུབ་མཐའི་བྱུང་བ་གླེང་། །
བཀའ་གདམས་པའི་གྲུབ་མཐའ་བྱུང་ཚུལ་མདོ་ཙམ་ ཞིག་ བ ཤད་པ་་་་་༌
ལ་གསུམ། ཇོ་བོ་ཆེན་པོའི་བཀའ་དྲིན་ལས་བཀའ་གདམས་ཀྱི་ལུགས་སྲོལ་
བྱུང་ཚུལ། དེ་ལ་བ རྟེན་ནས་བསྟན་པ་དང་བསྟན་འཛིན་གཞན་བྱུང་ཚུལ།
བཀའ་གདམས་ཀྱི་བསྟན་པའི་སྤྱི་བབ་བཤད་པའོ། །
（2) ཇོ་བོའི་བཀའ་དྲིན་ལས་བཀའ་གདམས་
ཀྱི་ལུགས་སྲོལ་བྱུང་ཚུལ།
༄༅། །དེ་ཡང་བླ་མ་གོང་མ་རྣམས་བཀའ་གདམས་པ་ཞེས་པའི་སྒྲ་
བ ཤད་ལ་མི་འདྲ་བ་འགའ་གསུངས་ཀྱང་། རྗེ་རིན་པོ་ཆེས་སྤྱན་སྔ་རིན་ཆེན་
འཕེལ་ལ་བཀའ་གདམས་ཞེས་བྱ་བའི་དོན་དེ་ཅི་ཡིན་ཞེས་གསུངས་པས། སྤྱན་
སྔས་རྒྱལ་ བའི་བཀའ་ལས་ཡི་གེ་ན་གཅིག་ཀྱང་བཞག་ཏུ་མེད་པར་གདམས་་་



-
-
-
--
82 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ངག་ཏུ་གོ་བ་ལ་ཟེར་བ་ཡིན་ཞུས་པས། དེ་ཡིན་དེ་ཡིན་ཞེས་མཉེས་པ་ཆེ་བ་
མཛད། ཆོས་གྲྭར་ཕེབས་ནས་དགེ་བའི་བཤེས་གཉེན་རིན་ཆེན་འཕེལ་གྱིས་
ཁོ་བོ་ལ་དམ་པའི་ཆོས་ཀྱི་སྐྱེས་ཆེན་པོ་ཁྱེར་བྱུང༌། ཁོང་དེ་སྐད་ཟེར་ཏེ། དེ་
ཤིན་ཏུ་ཡིན་པ་འདུག་ཅེས་གསུངས། དེས་ན་སངས་རྒྱས་ཀྱི་བཀའ་སྡེ་སྣོད་
གསུམ་གྱི་དོན་ཐམས་ཅད་མ་ལུས་པ་ཨ་ཏི་ཤའི་གདམས་པ་སྐྱེས་བུ་གསུམ་གྱི་་་
ལམ་རིམ་དུ་བསྡུས་ནས་ཉམས་སུ་ལེན་པས་ན་བཀའ་གདམས་པ་ཞེས་བྱ་སྟེ། །
འབྲོམ་གྱི་ཞལ་ནས། ངོ་མཚར་བཀའ་ནི་སྡེ་སྣོད་གསུམ་ཡིན་ཏེ། །གདམས་
པ་སྐྱེས་བུ་གསུམ་གྱིས་མཛེས་པ་ཡི། །བཀའ་གདམས་རིན་ཆེན་གསེར་གྱི་
ཕྲེང་བ་ལ། །འགྲོ་བ་གང་གིས་བགྲངས་ཀྱང་དོན་ཡོད་འགྱུར། །ཞེས་སོགས་
གསུངས་པ་ལྟར་རོ། །
བཀའ་གདམས་ཀྱི་ལུགས་སྲོལ་ཁྱད་པར་ཅན་དེ་ཇི་ལྟར་བྱུང་ བའི་ཚུལ་་་
ནི། ཇོ་བོ་རྗེ་དཔལ་ལྡན་ཨ་ཏི་ཤ་ནས་དབུ་བརྙེས། སྟོན་པ་རིན་པོ་ཆེས་སྲོལ་
ཕྱེས། སྐུ་མཆེད་གསུམ་གྱིས་དར་ཞིང་རྒྱས་པར་མཛད། གླང་ཤར་གཉིས་
དང་བྱ་ཡུལ་བ་སོགས་ཀྱིས་དེ་ལས་ཀྱང་རྒྱས་པར་མཛད་པའོ། །
ཇོ་བོ་རྗེའི་རྣམ་པར་ཐར་པ་རྒྱས་པར་ག ཞན་ནས་འབྱུང་བ་ལྟར་ལ། ཆེ་
བའི་ཡོན་ཏན་མདོ་ཙམ་ནི། ཆོས་འབྱུང་གསལ་བའི་སྒྲོན་མེ་ལས།
ཤར་ཕྱོགས་ཟ་ཧོར་རྒྱལ་པོའི་སྲས་སུ་བལྟམས། །ཕྱི་ནང་རིག་པའི་
གནས་རྣམས་ཀུན་ལ་མཁས། །བསླབ་གསུམ་རྣམ་དག་གནས་བརྟན་འདུལ་
བ་འཛིན། །རྩ་བའི་སྡེ་བཞི་གྱེས་པ་བཅོ་བརྒྱད་ཀྱི། །ལུགས་རྣམས་སོ་སོར་
མ་འདྲེས་ཐུགས་ཆུད་པས། །ཀུན་གྱིས་བ ཀུར་ཅིང་ཁྱོད་གསུང་ཚད་་མར་



83
ས
་
གཉིས་པ་གྲུབ་མཐའ་སོ་སོའི་བྱུང་ཚུལ།
ལེན༑ ༑ རྣམ་གནོན་ངང་ཚུལ་ལ་སོགས་མ་ག་དྷཱའི། །གཙུག་ལག་གནས་
ཆེན་ཀུན་གྱི་བདག་པོ་མཛད། །ཡིད་དམ་དཔག་ཏུ་མེད་པའི་ཞལ་གཟིགས་
ཤིང་༑ ༑ སྡེ་སྣོད་རྒྱུད་སྡེའི་ཆོས་ལ་མི་མཁྱེན་མེད། །གསེར་གླིང་ཞལ་གྱི་བུམ་
བཟང་ལས་འོངས་པའི། །བྱང་ཆུབ་སེམས་ཀྱི་བདུད་རྩི་རྫོ གས་པར་གསོལ། །
སྒྲུབ་དང་སུན་འབྱིན་རི གས་པའི་ང་རོ་ཡིས། །རྒོལ་བ་ངན་པའི་གླང་ཆེན་
མྱོས་མཛད་ཅིང་། །སྐལ་བར་ལྡན་རྣམས་རང་རང་བསམ་པ་དང་། །མཐུན་
པར་དམ་པའི་ཆོས་ཀྱིས་ཚིམ་པར་མཛད། །བསྐལ་བ་བཟང་པོའི་བྱང་ཆུབ་
སེམས་དཔའ་ཞེས། །ཇོ་མོས་ལུང་བསྟན་ཇོ་བོ་ནཱ་རོ་བས། །བསྟན་པའི་
བདག་པོ་ཉིད་དུ་མངའ་གསོལ་བ། །དེ་ནི་དཔལ་ལྡན་མར་མེ་མཛད་དཔལ་
ལོ༑ ༑ ཞེས་པ་ལྟར་རོ། །
ཇོ་བོ་རྗེ་དེ་ཉིད་བོད་དུ་བྱོན་ཚུལ་ནི། དེ་ཡང་གངས་ཅན་གྱི་ལྗོངས་སུ་
བསྟན་པ་འཕེལ་འགྲིབ་མང་དུ་སྣང་སྟེ། མཁན་སློབ་ཆོས་གསུམ་གྱིས་བསྟན་པའི་
སྲོལ་བཙུགས་པ་ཧྭ་ཤང་གིས་བསླད་པར་བྱས། དེ་ཀ་མ་ལ་ཤཱི་ལས་ཚར་བཅད་
ནས་ལྟ་སྤྱོད་རྣམ་པར་དག་པ་དར་རྒྱས་སུ་ཡོད་པ་རྒྱལ་ངན་གླང་དར་མས་་་་་
བསྣུབས་ནས་ལོ་བདུན་ཅུ་ཙམ་གྱི་རིང་ལ་བོད་མུན་གླིང་དུ་གྱུར། དེ་ནས་བླ་
ཆེན་དགོངས་པ་རབ་གསལ་གྱིས་མདོ་ཁམས་སྨད་ནས་བསྟན་པའི་མེ་རོ་་ ་་ ---
བསླངས། ལོ་ཆེན་རིན་བཟང་གིས་མངའ་རིས་སྟོད་ནས་གསོས་པས་དབུས་
གཙང་གི་ལྗོངས་སུ་དགེ་འདུན་གྱི་སྡེ་འཕེལ་བར་གྱུར་མོད་ཀྱང་། འགའ་ཞིག་་
འདུལ་བ་ལ་མོས་བློས་སྔགས་ཁྱད་དུ་གསོད། འགའ་ཞིག་སྔགས་ལ་མོས་
བློས་འདུལ་བ་ཁྱད་དུ་གསོད་པས་བསྟན་པ་ཕྱོ གས་རེ་བར་སོང་། ཕལ་མོ་ཆེ་
，



84 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གྲུབ་མཐའི་ཁ་འཛིན་གྱི་བཤད་པ་ཙམ་ལས་ཐུབ་བསྟན་ཡོངས་སུ་རྫོགས་པ་་་་
ཉམས་ལེན་དུ་ཁྱེར་ཤེས་པ་ལྟ་ཞོག ཕྱོགས་མཐོང་གི་གོ་བ་ཆགས་པའང་
དཀོན་པར་གྱུར། ལྷག་པར་གླང་དར་གྱིས་བསྟན་པ་བསྣུབས་པའི་ བར་དེར།
སྔགས་པ་འགའ་ཞིག་གིས་རྒྱུད་ཚིག་བློ་ལ་ཡོད་པ་རྣམས་ཡི་གེར་བྲིས་པར།
བར་སྐབས་ཀྱི་ཚིག་བརྗེད་ནས་མ་ཐོན་པ་རྣམས་ལ་བློ་བཟོའི་བསླད་བཅུག
བརྡ་ཁྱད་གང་བྱུང་སྦྱར། ཡང་ལ་ལས་རྒྱུད་ཀྱི་མིང་བཏགས་པའི་རྟོག་བཟོའི་
ཡི་གེ་གྲོང་ཚིག་འབའ་ཞིག་གིས་གང་འདོད་དུ་བྲིས། སྔགས་པ་འགའ་ཞིག་
གིས་རང་གི་ཆུང་མ་ལ་དེ་རིང་ཆང་ཞིམ་པ་བཟོས་དང་། ངས་རྒྱུད་པོ་ཏི་
ལོངས་པ་ཞིག་རྩོམ་པ་ཡིན་ཟེར་བའང་བྱུང༌། རྒྱ་གར་ནས་ཨ་ཙརྱ་དམར་པོ་
ཞེས་བྱ་བ་དང་། པཎྜི་ཏ་ཤམ་ཐབས་སྔོན་པོ་ཅན་བྱ་བ་ལ་སོགས་པ་འགའ་
ཞིག་བྱུང་ནས་བུད་མེད་སྤྱོད་པ་ལ་སྦྱོར་བ་དང༌། དགྲ་ལ་སོགས་པའི་སེམས་
ཅན་གསོད་པ་ལ་སྒྲོལ་བ་ཞེས་སྦྱོར་སྒྲོལ་དུ་གྲགས་པའི་ཆོས་ལོག་དང་། གཞན་
ཡང་སྔགས་ལ་སྙད་བཏགས་པའི་རྩིང་སྤྱོད་མང་པོ་ཞིག་དར་བར་བྱས། དེ་
དག་གི་དབང་གིས་ལྟ་སྤྱོད་རྣམ་དག་འཛིན་པ་ཉུང་ཞིང་ཆོས་ལོག་སྤྱོད་པ་་་་་་
མང་དུ་གྱུར་པ་ལ། ལྷ་བླ་མ་ཡེ་ཤེས་འོད་དང༌། ཕོ་བྲང་ཞི་བ་འོད་དང་།
ལོ་ཆེན་རིན་བཟང་སོགས་ཀྱིས་ཆོས་ལོག་སུན་འབྱིན་གྱི་ཡི་གེ་བྲིས་ནས་བཀྲམ་
པས་ཀྱང་ཕན་པ་མ་བྱུང་། དུས་དེར་མངའ་རིས་ཀྱི་རྒྱལ་པོ་ལྷ་བླ་མ་ཡེ་ཤེས་
འོད་ཀྱིས། བོད་ཀྱི་བསྟན་པ་གནས་ཚུལ་དེ་ལྟར་གྱུར་པ་ཐུགས་ཀྱིས་མ་བཟོད་
པས་རྒྱ་གར་ནས་པཎྜི་ཏ་ཆེན་པོ་བསྟན་པ་ལ་ཚད་མར་གྱུར་པ་ཞིག་གདན་་་་་
དྲངས་ནས་དག་ཐེར་མཛད་པ་ལས་ཕན་ཐབས་གཞན་མེད་པར་དགོངས་་་



85
གཉིས་པ་གྲུབ་མཐའ་སོ་སོའི་བྱུང་ཚུལ།
ནས༑ རྒྱ་བརྩོན་འགྲུས་སེང་གེ་ལ་གསེར་མང་པོ་བསྐུར་ནས་ཨ་ཏི་ཤ་གདན་་་་
འདྲེན་པར་བཏང་ཡང་སྤྱན་མ་འདྲོངས། ད་དུང་གསེར་མང་པོ་བཙལ་ནས་
སྤྱན་འདྲེན་པར་མངགས་དགོངས་ནས་གསེར་ཚོལ་དུ་ཕེབས་པ་གར་ལོག་གི་་་
རྒྱལ་པོས་བཟུང་ནས་མ་བཏང་། ཡེ་ཤེས་འོད་ཀྱི་དབོན་པོ་བྱང་ཆུབ་འོད་
ཀྱིས་གསེར་མང་པོ་བཙལ་ནས་ཁུ་བོ་བླུ་བར་ཕྱིན་ཀྱང་གཏོང་མ་ཉན། དེ་ནས་
ཡེ་ཤེས་འོད་གར་ལོག་གིས་བཀྲོངས། ཁོང་གི་ཞལ་ཏ་བཞིན་བྱང་ཆུབ་འོད་
ཀྱིས་ནག་ཚོ་ལོ་ཙཱ་བ་ཚུལ་ཁྲི མས་རྒྱལ་བ་གསེར་མང་པོ་དང་བཅས་པཎྜི་ཏ་་་་་
སྤྱན་འདྲེན་པར་རྒྱ་གར་དུ་མངགས། ནག་ཚོ་དང་རྒྱ་བརྩོན་སེང་གཉིས་
འཛོམས་ནས་ཨ་ཏི་ཤ་ལ་བོད་ཀྱི་བསྟན་པ་གནས་ཚུལ་དང༌། ཡེ་ཤེས་འོད་
ཀྱིས་དཀའ་སྤྱད་བྱས་ཚུལ་རྣམས་ཞིབ་ཏུ་ཞུས་ཏེ་བོད་དུ་འབྱོན་པར་གསོལ་བ་
བཏབ། སྔ་མོ་ནས་ཇོ་བོ་ལ་བོད་དུ་བྱོན་པའི་ལུང་བསྟན་མང་པོ་ཡོད་ ཀྱང་།
དེ་ནུབ་ཡང་བསྐྱར་གྱིས་རྗེ་བཙུན་མ་སྒྲོལ་མ་ལ་གསོལ་བ་བཏབ་ནས་བརྟག་པ་
མཛད་པར་མཁའ་འགྲོ་མ་ཞིག་ཡོད་པ་ལ་དྲིས་གསུངས་པ་བཞིན་དྲིས་པར། །
བོད་དུ་བྱོན་ན་བསྟན་པ་ལ་ཕན་ཐོགས་ཤིང་ཁྱད་པར་ཨུ་བ་སི་ཀ་ཅིག་ལ་་་་་་
བ རྟེན་ནས་ཕན་ཐོགས་པའི་ལུང་བསྟན་བྱུང་སྟེ་བོད་དུ་འབྱོན་པའི་ཞལ་་་་་་་
བཞེས་མཛད་དོ། །བསྟན་པ་ལ་འཕེལ་འགྲིབ་དང་བསྲེ་སླད་ཞུགས་ཚུལ་
དང་། དེའི་དོན་དུ་ལྷ་བླ་མ་ཁུ་དབོན་ལོ་ཙཱ་བ་རྣམས་ཀྱིས་དཀའ་སྤྱད་ཆེན་
པོ་བྱས་ཚུལ་གྱི་ཞིབ་ཆ་ཤེས་ན་དེ་དག་གི་བཀའ་དྲིན་དྲན་པ་དང༌། རྣམ་པར་
དག་པའི་ཆོས་རྙེད་དཀའ་བར་ཤེས་པ་དང༌། གྱ་ཚོམ་དུ་མི་འཇུག་པར་རྣམ་
དབྱེ་ཤེས་ནས་འཇུག་པ་སོགས་ཀྱི་དགོས་པ་ཆེ་བས་ཞིབ་ཏུ་འབྲི་བར་འོས་



86 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཀྱང་། ཡི་གེ་ལྕི་བས་འཇིགས་ནས་འདིར་ཕྱོགས་ཙམ་ལས་མ་སྤྲོས་པས་ གཞན་
དུ་ཤེས་པར་བྱའོ། །
བོད་དུ་ཕེབས་ནས་བསྟན་པ་ལ་བྱ་བ་མཛད་ཚུལ་ནི། ལམ་རིམ་ཆེན་
མོར་ཇོ་བོ་རྗེའི་ཆེ་བ་གསུངས་པའི་སྐབས་སུ། མངའ་རིས་སྟོད་དུ་ཕྱག་ཕེབས་
པ་ན། སངས་རྒྱས་ཀྱི་བསྟན་པའི་དག་ཐེར་མཛད་པར་གསོལ་བ་བཏབ་པ་
ལ་བརྟེན་ནས་མདོ་སྔགས་ཀྱི་གནད་ཐམས་ཅད་བསྡུས་ནས་ཉམས་སུ་ལེན་་་་་
པའི་རིམ་པར་དྲིལ་བ་གཞུང་བྱང་ཆུབ་ལམ་གྱི་སྒྲོན་མ་མཛད་པ་ལ་སོགས་་་་༌
པའི་སྒོ་ནས་བསྟན་པ་རྒྱས་པར་མཛད་དེ། དེ་ཡང་མངའ་རིས་སུ་ལོ་གསུམ།
སྙེ་ཐང་དུ་ལོ་དགུ། དབུས་གཙང་གཞན་དུ་ལོ་ལྔའི་བར་དུ་སྐལ་བ་དང་ལྡན་
པ་རྣམས་ལ་མདོ་སྔགས་ཀྱི་གཞུང་གདམས་ངག་མ་ལུས་པ་བསྟན་ནས་བསྟན་་
པའི་སྲོལ་ནུབ་པ་རྣམས་གསར་དུ་བཙུགས། སྲོལ་ཅུང་ཟད་ཡོད་པ་རྣམས་
འཕེལ་བར་མཛད། ལོག་པར་རྟོག་པའི་དྲི་མས་སྦགས་པ་རྣམས་ལེགས་པར་
བསལ་ཏེ་བསྟན་པ་རིན་པོ་ཆེ་དྲི་མ་དང་བྲལ་བར་མཛད་དོ། །ཞེས་གསུངས་
པ་ལྟར་ཏེ་གསུང་འདི་ལ་ཞིབ་ཏུ་བསམས་ན་ཤིན་ཏུ་གནད་ཆེ་བའི་གོ་རྒྱུ་མང་་
པོ་ཞིག་ཡོད་པར་སྣང་ངོ༌། །བོད་དུ་ལོ་བཅུ་བདུན་བཞུགས་ནས། དགུང་
ལོ་བདུན་ཅུ་རྩ་གསུམ་པ་ཆུ་ཕོ་རྟའི་ལོ་དབྱུ་གུ་ཟླ་བའི་ཚེས་བཅོ་བརྒྱད་ལ་སེ་་་
ཐང་དུ་མྱ་ངན་ལས་འདས་པའི་ཚུལ་མཛད་ནས་དགའ་ལྡན་དུ་རྗེ་བཙུན་་་་་
བྱམས་པའི་དྲུང་དུ་བྱང་ཆུབ་སེམས་དཔའ་ནམ་མཁའ་དྲི་མ་མེད་པ་ཞེས་བྱ་་་་
བར་ གྱུར་ཏོ། །
ཇོ་བོ་ཆེན་པོ་ལ་རྒྱ་བོད་གཉིས་ཆར་དུ་སློབ་མ་མཁས་ཤིང་གྲུབ་པ་བརྙེས་
，



གཉིས་པ་གྲུབ་མཐའ་སོ་སོའི་བྱུང་ཚུལ།
87
པ་མང་དུ་བྱོན་ནའང་། གདམས་ངག་བུན་པ་གང་བྱོའི་ཚུལ་གྱིས་གནང་
ཞིང་བསྟན་པའི་བདག་པོར་བྱིན་གྱིས་བརླབས་པ་ནི། འཕགས་པ་སྤྱན་རས་
གཟིགས་ཀྱི་རྣམ་འཕྲུལ། ཨ་ཏི་ཤ་རང་ཉིད་ལ་སྒྲོལ་མས་ལུང་བསྟན་ཅིང་། །
སངས་རྒྱས་ཕལ་པོ་ཆེ་དང་། སྙིང་རྗེ་པད་མ་དཀར་པོའི་མདོ་ལས་དགེ་
བསྙེན་ཆོས་འཕེལ་ཞེས་ལུང་བསྟན་པ། འབྲོམ་རིན་པོ་ཆེ་རྒྱལ་བའི་འབྱུང་
གནས་ཡིན་ལ། སྟོན་པ་རིན་པོ་ཆེས་བཀའ་གདམས་ཀྱི་སྲོལ་ཕྱེ་བ་དང་། སྐུ་
མཆེད་གསུམ་སོགས་ ཀྱིས་དར་ཞིང་རྒྱས་པར་མཛད་ཚུལ་རྣམས་འདིར་ཞིབ་་་་
ཏུ་བརྗོད་ན་ཧ་ཅང་མང་བར་འགྱུར་བས་བཀའ་གད མས་ཆོས་འབྱུང་སོགས་་་
ལས་ཤེས་པར་བྱ་ཞིང་། མདོ་ཙམ་ནི་ཆོས་འབྱུང་གསལ་བའི་སྒྲོན་མེ་ལས།
དེ་ནས་ལོ་ངོ་བཅུ་ཡི་བར་དག་ཏུ། །དགེ་བཤེས་སྟོན་པས་ཚོགས་ཀྱི་དཔོན་
མཛད་དེ། །ཇོ་བོའི་གདན་ས་དཔལ་གྱི་རྭ་སྒྲེང་བཏབ། །ཡོངས་སུ་དག་པའི་
སློབ་འཁོར་སྨིན་པར་མཛད། །དེ་ནས་ལོ་གྲངས་ཉི་ཤུ་ལྷག་ཙམ་ན། སྐུ་
མཆེད་གསུམ་གྱི་འཕྲིན་ལས་ཀློང་རྡོལ་ཏེ། །དབུ་རུ་བྱང་དུ་བཀའ་གདམས་་་་
ཉི་མ་ཤར། །གངས་ཅན་མ་ལུས་འོད་ཀྱིས་གང་བར་མཛད། །དྲང་སྲོང་ཆེན་
པོ་པོ་ཏོ་བ་ལ་ནི། །ལྟ་སྤྱོད་ཡོངས་སུ་དག་པའི་སློབ་མ་ནི། །དུས་རེ་ལ་ཡང་
ཉིས་སྟོང་ལྷག་ཙམ་དང༌། །སྤྱན་སྔ་བ་ལ་བརྒྱད་བརྒྱ་དགུ་བརྒྱ་འདུས། །ཕུ་
ཆུང་བ་ཡིས་ཚོགས་པ་མང་བསྐྱངས་ཀྱང་། །སྦས་པའི་ཚུལ་དུ་དཔག་མེད་
སྨིན་པར་མཛད། །ཁམས་པ་ལུང་བའི་ཐུན་བརྒྱད་མ་ལ་ཡང་། །རྣམ་གྲོལ་
དོན་གཉེར་བརྒྱད་བརྒྱ་འདུས་པར་གྲགས། །སྐུ་མཆེད་གསུམ་གྱིས་ལེགས་
པར་བསྐྱངས་པའི་སྲས། །གླང་ཐང་བ་ལ་སྟོང་ཕྲག་རེ་ཙམ་དང༌། །དགེ་



88 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བ ཤེས་ཆེན་པོ་ཤ་ར་བ་ལ་ནི། །རྣམ་ཐར་གཙང་བ་སུམ་སྟོང་ལྷག་རེ་འདུས།།
དགེ་བཤེས་ཡ་གད་པ་ལ་སྟོང་ལྷག་དང་། །བྱ་ཡུལ་བ་ལ་ཉིས་སྟོང་བདུན་
བརྒྱ་སོགས། །འཕྲིན་ལས་བསྐྱངས་པའི་བཤེས་གཉེན་མཐའ་ཡས་ཏེ། །དེ་
དུས་ཁོ་ན་བསྟན་པའི་གདལ་ཆེའོ། །ཞེས་གསུངས་པ་ལྟར་རོ། །
དེ་ལྟར་མངའ་རིས་ཀྱི་རྒྱལ་པོ་ལྷ་བླ་མ་ཁུ་དབོན་གྱིས་བསྟན་པ་འབའ་་་
ཞིག་ཐུགས་ལ་བརྣགས་ཏེ་ལུས་སྲོག་ལོངས་སྤྱོད་གང་ལའང་མ་ལྟོས་པར་་་་་
དཀའ་བ་ཆེན་པོས་ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་གདན་དྲངས་པ་ལ་་་་
བརྟེན་ནས། སྔགས་ལ་སྙད་བཏ གས་པའི་རྩིང་སྤྱོད་སོགས་ལོག་པར་སྤྱོད་པ་
རྣམས་དང༌། མདོ་སྔགས་གཉིས་ཚ་གྲང་ལྟར་འགལ་བར་འཛིན་པའི་ ལོག་
རྟོག་རྣམས་ཉི་མ་ཤར་བས་མུན་པ་རང་སངས་ལ་སོང་བ་བཞིན་དུ་གྱུར། བླ་
ཆེན་པོའི་བརྒྱུད་འཛིན་སོགས་བསྟན་པ་ཕྱི་དར་གྱི་ལྟ་སྤྱོད་རྣམ་དག་འཛིན་པ་
ཐམས་ཅད་ཀྱང་ཇོ་བོའི་བཀའ་བརྒྱུད་ལ་ཞུ གས་པས། དབུས་གཙང་གི་སའི་
ཁྱོན་ཐམས་ཅད་རྣམ་ཐར་ཕྱི་གཙང་ནང་གཙང་པད་མའི་སྦུབས་ལྟ་བུ་དང་་་༌
ལྡན་པ་ཇོ་བོ་བཀའ་གདམས་པའི་བསྟན་པ་བསྟན་འཛིན་གྱིས་ཡོངས་སུ་གང་་
བར་ གྱུར་ཏོ། །
བཀའ་གདམས་ཀྱི་ལུགས་འཛིན་པའི་དགོན་སྡེ་དུ་མས་དབུས་གཙང་གི་
ལྗོངས་ཐམས་ཅད་ཁྱབ་པར་ གྱུར་པ་ལས། དེང་སང་གི་ བར་དུ་མ་ཉམས་པར་
ཡོད་པ་ནི་བྱང་རྭ་སྒྲེང་དང་། གཙང་གི་སྣར་ཐང་བྱང་ཆུབ་ཆེན་པོའི་དབེན་
གནས་དང་བཅས་པ་རྣམས་སོ། །
འདི་རྣམས་བཀའ་གདམས་གླེགས་བམ་ལས་རྒྱ་ཆེར་ལུང་བསྟན་ཅིང་།



89
གཉིས་པ་གྲུབ་མཐའ་སོ་སོའི་བྱུང་ཚུལ།
རྭ་སྒྲེང་ནི་བཀའ་གདམས་ཀྱི་ཆུ་འ གོ་དག་པའི་ ཞིང་ཁམས་འབྲོམ་རྗེ་རྒྱལ་ བའི་
འབྱུང་གནས་ཀྱི་ཡེ་ཤེས་ཀྱི་རྣམ་འཕྲུལ་ལས་བྱུང་བ་ཡིན་ལ། སྣར་ཐང་ནི་
ཤ་ར་བའི་སློབ་མ་གཏུམ་སྟོན་བློ་གྲོས་གྲགས་པས་བཏ བ་ནས་མཁན་བརྒྱུད་་་་
གསེར་རིའི་ཕྲེང་བ་ལྟ་བུ་ཟམ་མ་ཆད་པར་བྱོན་ནོ། །གདན་ས་གཞན་རྣམས་
ནི་དུས་ཀྱི་དབང་གིས་ཕལ་ཆེར་སྟོ ངས་ཤིང་མང་པོ་ཞིག་ད་ལྟ་བཙུན་མས་་་
འཛིན་པར་སྣང་སྟེ། བཀའ་གདམས་པ་རྣམས་བུད་མེད་ལ་ཤིན་ཏུ་འཛེམ་
སྟེ༑ མཁའ་འགྲོའི་རྣམ་འཕྲུལ་གྱི་བུད་མེད་ཅིག་དགོན་པར་ འོངས་པ་དྲག་
འཇུན་གྱིས་ཕྱིར་བཏོན་པ་ལ་ད་ལྟ་ཁྱེད་རྣམས་ངེད་ཀྱི་རི གས་ལ་འཛེམ་སྟེ།
སླར་དགོན་ཤུལ་རྣམས་བུད་མེད་ཀྱིས་འཛིན་ནོ་ཞེས་དམོད་བོར་བས། དེའི་
རྟེན་འབྲེལ་གྱི་དབང་གིས་ཡིན་ནོ་ཞེས་དམ་པ་འགའ་ཞིག་ གིས་གསུངས་
སོ༑ ༑
(༢) ཇོ་བོ་ཆེན་པོར་བརྟེན་ནས་བསྟན་
པ་བསྟན་འཛིན་གཞན་བྱུང་ཚུལ།
༄༅། །བཀའ་བརྒྱུད་པ་དང༌། ས་སྐྱ་བ་དང༌། དགེ་ལྡན་པར་ གྲགས་
པ་འདི་རྣམས་ཀྱང་ཇོ་བོ་རྗེའི་འཕྲིན་ལས་ལ་བརྟེན་ནས་བྱུང་བ་ཤ་སྟག་ཡིན་་་་
ཏེ། བཀའ་བརྒྱུད་ཀྱི་མེས་པོ་ལྷོ་བྲག་མར་བ་ལོ་ཙཱ་རྒྱ་གར་དུ་ལན་ཕྱི་མ་བྱོན་
དུས་ཇོ་བོ་རྗེ་དང་མཇལ་ནས་གདམས་པ་གསན་ཅིང་། ཁྱད་པར་དུ་མཉམ་
མེད་དྭགས་པོ་ལྷ་རྗེས། དང་པོ་ཇོ་བོའི་དངོས་སློབ་རྣལ་འབྱོར་བ་ཆེན་པོའི་
སློབ་མ་རྒྱ་ཡོན་བདག་ལས་བཀའ་གདམས་གསན། དེ་རྗེས་རྗེ་བཙུན་མི་ལ་



90 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ལས་ཕྱག་ཆེན་གསན་ནས་བཀའ་ཕྱག་ཆུ་བོ་གཉིས་འདྲེས་ཀྱི་གདམས་པ་ལམ་་
རིམ་ཐར་རྒྱན་མཛད། དེའི་སློབ་མ་འགྲོ་མགོན་ཕག་མོ་གྲུ་པས་དགེ་བཤེས་
དོལ་བ་ལས་བཀའ་གདམས་གསན་ཅིང་བསྟན་རིམ་གྱི་བསྟན་བཅོས་ཀྱང་་་་་་
མཛད། དེ་བཞིན་དུ་འབྲི་གུང་འཇིག་རྟེན་མགོན་པོས་གླང་ལུང་པ་དང༌།
སྟག་ལུང་ཐང་བ་ཆེན་པོས་འཆད་ཀ་བ་དང༌། ཀརྨ་བ་དུས་གསུམ་མཁྱེན་
པའི་ཤ་ར་བའི་སློབ་མ་རྣལ་འབྱོར་བ་ཤེས་རབ་རྡོ་རྗེ་ལས་བཀའ་གདམས་་་༌༠༠
གསན་ནས། སྤྱོད་ཕྱོ གས་ཀྱི་ཉམས་ལེན་ཐམས་ཅད་བཀའ་གདམས་ལུགས་
བཞིན་མཛད་པས། དེས་ན་བཀའ་བརྒྱུད་པའི་ཆོས་ཀྱི་སྙིང་པོ་ཕྱག་ཆེན་
དང༌། ཆོས་དྲུག་གདམས་པ་ཐེག་པ་ཆེན་པོའི་ཆོས་སུ་བྱེད་པ་ཆང་གི་ཕབ་རྩི་
ལྟ་བུའི་བྱང་ཆུབ་ཀྱི་སེམས་ཀྱི་མན་ངག་རྣམས་བཀའ་གདམས་ཀྱི་ཆོས་བརྒྱུད་
ལས་བྱུང་བ་ཁོ་ནའོ། །
འཇམ་དབྱ ངས་ས་པཎ་གྱིས་ཀྱང་སྣེའུ་ཟུར་བའི་སློབ་མ་སྤྱི་བོ་ལྷས་པ་་་༌་་
ལས་བཀའ་གད མས་གསན་ཅིང་། ཁོང་གི་གསུང་རབ་རྣམས་སུ་ཡང་ཐེག་ཆེན་
ཐུན་མོང་བའི་ལམ་གྱི་ཉམས་ལེན་ཐམས་ཅད་བཀའ་གདམས་ལུགས་ཁོ་ན་་་་་
མཛད་པས། རྗེས་འབྲང་གི་ས་སྐྱ་བ་རྣམས་ཀྱང་སྲོལ་དེ་བཞིན་བྱེད་དོ།།
རྒྱལ་བ་ཙོང་ཁ་པ་ཆེན་པོ་དོན་དངོས་གནས་ལ་ཇོ་བོ་རྗེ་དང་ཐུགས་རྒྱུད་
གཅིག་པར་ ཚད་མའི་ལུང་གིས་གྲུབ་ཅིང་། ཐུན་མོང་གི་སྣང་ངོར་ཡང་
མཁན་ཆེན་ནམ་མཁའ་རྒྱལ་མཚན་དང་ཆོས་སྐྱབས་བཟང་པོ་གཉིས་ལས་་་་་
བཀའ་གདམས་ཀྱི་ལམ་རིམ་གསན་ནས། དུས་ཀྱི་རིམ་པས་ཇོ་བོའི་གདམས་
པ་ལ་མ་རྟོགས་ལོག་རྟོ ག་ཐེ་ཚོམ་གྱི་དྲི་མ་ཞུ གས་པ་རྣམས་བསལ་ཏེ་སྔོན་མེད་་
，



1
གཉིས པ་གྲུབ་མཐའ་སོ་སོའི་བྱུང་ཚུལ།
ལེགས་བཤད་ཀྱི་བསྟན་བཅོས་ལམ་རིམ་ཆེ་ཆུང་སོགས་མཛད་པ་དང་། རི་
བོ་དགེ་ལྡན་པའི་ལུགས་སྲོལ་ཉིད་ཀྱང་ཇོ་བོ་བཀའ་གདམས་པའི་རྣམ་ཐར་་་་་
གཞིར་བཞག་ལ་དབུ་མའི་ལྟ་བ་དང་ གསང་སྔགས་ཀྱི་བསྣོན་པ་བཏ བ་པ་ལྟ་་་
བུ་ཡིན་པས་བཀའ་གདམས་ལས་མ་འདས་ལ། ཆོས་འབྱུང་རྣམས་སུ་དགེ་
ལྡན་རིང་ལུགས་ལ་བཀའ་གདམས་གསར་བའི་མིང་གི་ཐ་སྙད་ཀྱང་མཛད་་་་་
དོ༑ ༑
དེའང་བཀའ་གདམས་གླེགས་བམ་ལས་ལུང་བསྟན་པ་སྟེ། ཕ་ཆོས་
ལེའུ་ཉེར་དྲུག་པའི་མ་འོངས་ལུང་བསྟན་ལས། ཐ་མར་བསྟན་པའི་མེ་རོ་
དག ༑ གྲགས་པའི་མཚན་གྱིས་གསོ་བར་བྱེད། །དུ་མའི་ཕན་བདེ་སྒྲུབ་
པར་བྱེད། །དེ་ཡང་གནས་མཆོག་དམ་པ་ཡིན། །ཞེས་གསུངས་པས།
ལོ་ཙཱ་བ་ན་རེ། ཡན་ལག་གི་མིང་འདི་མ་མོ་ལ་བཏགས་ན་ ཕུན་སུམ་ཚོགས་
པར་འ གྱུར་བ་ཡིན། ལུས་ལས་ཡན་ལག་རྒྱས་བྱ་བའི་ལུགས་ཡིན། ཞེས་
གསུངས་པའི་ཚིགས་བཅད་ཀྱིས་རྗེ་བླ་མ་དང་གདན་ས་དགའ་ལྡན་ལུང་་་་་༌༌
བསྟན་ཅིང་། ལོ་ཙཱ་བའི་གསུང་དེ་བཀའ་གདམས་པ་ལུས་ལྟ་བུ་ལས། བཀའ་
གདམས་གསར་བ་དགའ་ལྡན་པ་ཡན་ལག་ལྟ་བུ་དེ་དར་རྒྱས་ཆེ་ཞེས་པའི་དོན་
དུ་སྣང་བས་སོ། །
གཞན་ཡང་ཟུལ་ཕུ་བས། ཇོ་བོའི་ལོ་རྒྱུས་ཆེན་མོ་ཡི་གེར་བཏབ་ཅིང་།
སྟོད་ལུང་པ་ལས་བཀའ་གདམས་གསན་པས། ཁོང་གི་རྒྱུད་པ་འདུལ་འཛིན་
མང་དུ་བྱོན་པ་ཐམས་ཅད་ཀྱང་བཀའ་གད མས་པ་ཤ་སྟག་གོ ། །
དེར་མ་ཟད་མཚན་ཉིད་ཀྱི་གཞུང་ཆེན་མོའི་བཤད་རྒྱུན་རྣམས་ཀྱང་ཇོ་་་



92 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བོ་རྗེའི་བཀའ་དྲིན་ལས་བྱུང་བ་སྟེ། དེའི་ཚུལ་ཇི་ལྟར་ཞེ་ན། བོད་འདིར་
དབུ་ཚད་བྱམས་ཆོས་ཡོངས་སུ་རྫོགས་པའི་བདག་པོར་གྱུར་པ་ནི་རྔོག་ལོ་ཆེན་
པོ་སློབ་མ་ཡང་སློབ་དང་བཅས་པ་ཡིན་ཅིང༌། རྔོག་ལོ་ཙཱ་བ་ལེགས་པའི་ ཤེས་
རབ་ནི་ཇོ་བོའི་དངོས་སློབ་ཙམ་དུ་མ་ཟད་ཡེར་བ་ལྷ་རིར་གསང་ཆོས་བཀའ་་་
གདམས་གླེགས་བམ་གནང་བའི་ཐུགས་ཀྱི་སྲས་པོ་གཅིག་ཡིན་ལ། དེ་ཉིད་ལ་
ཇོ་བོ་ཉིད་ཀྱིས་གསང་ཕུ་འདེ བས་ པར་ལུང་བསྟན་པ་བཞིན་བཏབ། དེའི་སློབ་
མ་དང་དབོན་པོ་གཉིས་ཀ་ཡིན་པ་བློ་ལྡན་ཤེས་རབ་ཀྱིས་ཇོ་བོའི་ཆོས་རྣམས་་་
ཁུ་བོ་ལས་གསན་ནས་བསྟན་རི མས་ཀྱང་མཛད། དེའི་སློབ་མ་གསུང་རབ་
ཀུན་ལ་མཁས་པ་གྲོ་ལུང་པ་བློ་གྲོས་འབྱུང་གནས། ཕར་ཕྱིན་ལ་མཁས་པ་
འབྲེ་ཆེན་པོ་ཤེས་རབ་འབར། ཚད་མ་ལ་མཁས་པ་གངས་པ་ཤེའུ། དབུ་
མ་ལ་མཁས་པ་ཁྱུང་རིན་ཆེན་གྲགས། དངོས་ཀྱི་གདན་ས་ཞང་ཚེ་སྤོང་
སོགས་བྱུང་། གྲོ་ལུང་པ་གཞོན་ནུའི་དུས་ཇོ་བོ་རྗེ་དང་འབྲོམ་ལས་བཀའ་
གདམས་ཀྱི་ཆོས་གསན། ཇོ་བོའི་གཞུང་ཆུང་རྣམས་གཙོ་བོར་གྱུར་པའི་ཆོས་
ཆུང་བརྒྱ་རྩ་ལ་དོན་ཁོག་འཆིང་བའི་ཊཱི་ཀ་དང་། བསྟན་རིམ་ཆེ་ཆུང་གཉིས་
མཛད༔ བསྟན་རིམ་ཆེན་མོ་ནི་ལམ་སྒྲོན་གྱི་དགོངས་འགྲེལ་ཟླ་མེད་ཡིན་
པས་རྒྱལ་བ་ཙོང་ཁ་པས་ཀྱང་འདིའི་གླེགས་བམ་གཟིགས་དུས་སུ་མཆོད་པ་སྣ་
ཚོགས་ཀྱིས་བསུ་བ་མཛད་ཅིང་། ལམ་རིམ་ ཆེན་མོ་ཡང་ཕལ་ཆེར་འདི་དང་
མཐུན་པར་མཛད། གྲོ་ལུང་པ། འབྲེ། ག ངས་པ། ཁྱུང་། ཞང་རྣམས་
ཀྱི་སློབ་བརྒྱུད་ལ་མཁས་པ་གནམ་གྱིས་ས་བཀབ་པ་ལྟ་བུ་རིམ་ པར་བྱོན་པ་་་་
རྣམས་ཀྱིས་བཤད་གྲྭ་མང་དུ་བཙུགས་པའི་འཆད་ཉན་གྱི་རྒྱུན་ད་ལྟའི་བར་དུ་



གཉིས་པ་གྲུབ་མཐའ་སོ་སོའི་བྱུང་ཚུལ།
93
གནས་པ་འདིའོ། །
མདོར་ན་འགོས་ལོ་གཞོན་ནུ་དཔལ་གྱིས་དེབ་སྔོན་ལས། དུས་ཕྱིས་བོད་
དུ་བྱོན་པའི་དགེ་བའི་བཤེས་གཉེན་རྣམས་དང་། རྣལ་འབྱོར་བ་གྲུབ་པའི་
སྤྱོད་པ་ཅན་རྣམས་ཀྱི་རྣམ་པར་ཐར་བ་ཕལ་ཆེ་བ་ན་བཀའ་གདམས་པའི་་་་་
དགེ་བའི་བཤེས་གཉེན་རེ་ལ་གཏུགས་པ་ཁོ་ན་སྣང་བས། འབྲོམ་ཡང་རྒྱ་ཆེ་
ཞིང་རྒྱུན་ཆགས་པའི་འཕྲིན་ལས་ཅན་ཞིག་སྟེ། དེ་དག་གིས་ནི་དཔལ་མར་མེ་
མཛད་ཡེ་ཤེས་ཀྱིས་ཆོས་ཀྱི་འཁོར་ལོ་བསྐོར་བའི་འབྲས་བུ་ཕྱོགས་ཙམ་ཞིག་་་་
བསྟན་པ་ཡིན་ནོ། །ཞེས་གསུངས་པ་ལྟར། གངས་ཅན་གྱི་ལྗོངས་སུ་རྣམ་པར་
དག་པའི་ཆོས་ལུཊ་སམ་གྲུབ་མཐའ་ཇི་སྙེད་བྱུང་བ་ཐམས་ཅད་ཇོ་བོ་ཆེན་པོ་་་
བོད་དུ་བྱོན་ནས་ཆོས་ཀྱི་འཁོར་ལོ་བསྐོར་བའི་འབྲས་བུ་ཡིན་པར་ཤེས་པར་བྱའོ།།
(༣) བཀའ་གདམས་ཀྱི་བསྟན་པའི་སྤྱི་བབ་བཤད་པ།
༄༅། །བཀའ་གདམས་ཀྱི་བསྟན་པའི་སྤྱི་བབ་བ ཤད་པ་ལ། ཆོས་ཀྱི་
རྣམ་གྲངས་དང་། གང་ཟག་གི་མཛད་སྤྱོད་གཉིས་ལས། །
<༡> ཆོས་ཀྱི་རྣམ་གྲངས།
འབྲོམ་གྱི་ཞལ་ནས། བསྟན་པ་ཐམས་ཅད་གྲུ་བ ཞི་ལམ་གྱིས་འཁྱེར་
ཤེས་པ་ངའི་བླ་མ་ཞེས་པ་དང་། རྣལ་འབྱོར་བ་ཆེན་པོས་གདམས་ངག་ལ་
ནང་བྱན་ཆུད་པ་ནི། བེའུ་བུམ་ལག་མཐིལ་ཙམ་ཞིག་ལ་ངེས་པ་རྙེད་པ་ལ་མི་
ཟེར་གྱི། གསུང་རབ་ཐམས་ཅད་གདམས་ངག་ཏུ་གོ་བ་ལ་ཟེར་བ་ཡིན། ཞེས་
གསུངས་པ་དང་། སྒོམ་པ་རིན་ཆེན་བླ་མས། འདུལ་བ་སྔགས་ཀྱི་གྲོགས།



，-
-
-
-
-
-
-
ན
-
94 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྔ གས་འདུལ་བའི་གྲོགས་སུ་འཁྱེར་ཤེས་པ་ངའི་བླ་མའི་བཀའ་བརྒྱུད་མིན་པ་
མེད། ཅེས་གསུངས་པ་ལྟར། །
སྤྱིར་རྒྱལ་ བའི་གསུང་རབ་ལ་སྤོང་ལེན་མི་བྱེད་པར་ཐམས་ཅད་གང་་་
ཟག་གཅིག་འཚང་རྒྱ་བའི་ཆ་རྐྱེན་དུ་འཁྱེར་བ་བཀའ་གདམས་པའི་ཁྱད་ཆོས་
ཡིན་པས། བཀའ་གདམས་སུ་མ་འདུས་པའི་ཆོས་མེད་ནའང་། ཡོངས་སུ་
གྲགས་པ་ལ་གཞུང་དང་གདམས་ངག་གཉིས་སམ། ཡང་ན་མན་ངག་དང་
གསུམ་དུ་དབྱེའོ། །གཞུང་ལ་ལྟ་བ་གཙོ་བོར་སྟོན་པ་དང༌། སྤྱོད་པ་གཙོ་བོར་
སྟོན་པ་དང༌། གཉིས་ཀ་ཟུང་འབྲེལ་དུ་སྟོན་པ་དང་གསུམ་མོ། །
༈ དང་པོ་ནི། ཇོ་བོས་མཛད་པའི་བདེན་གཉིས་ལ་འཇུག་པ་དང་། དབུ་
མའི་མན་ངག་སོགས་དང༌། ༈ གཉིས་པ་ནི། སྤྱོད་བསྡུས་སྒྲོན་མེ་དང༌།
སེམས་བསྐྱེད་དང་། སྡོམ་པའི་ཆོ་ག་སོགས་དང༌། ༈ གསུམ་པ་ནི། བྱང་
ཆུབ་ལམ་གྱི་སྒྲོན་མའོ། །
འདི་ནི་རྒྱལ་ བའི་བཀའ་སྡེ་སྣོད་གསུམ་དང་རྒྱུད་སྡེ་བཞི། དགོངས་
འགྲེལ་དང་བཅས་པ་ལས་ཡི་གེ་ན་གཅིག་ཀྱང་དོར་དུ་མེད་པར་གང་ཟག་་་་་་
བ། ཅིག་གི་ཉམས་ལེན་གྱི་རིམ་པར་དྲིལ་ནས་སྟོན་པའི་ལེགས་བཤད་རྨད་དུ་་་་
བྱུང་བ་སྟེ། རྗེ་བླ་མའི་བྱང་ཆུབ་ལམ་རིམ་ལས། ཇོ་བོས་མཛད་པའི་ གཞུང་
མང་དུ་ཡོད་ ཀྱང་རྩ་བ་ལྟ་བུ་ཡོངས་སུ་རྫོགས་པ་ནི་ལམ་སྒྲོན་ཡིན་ཏེ། མདོ་
སྔགས་གཉིས་ཀའི་གནད་བསྡུས་ནས་སྟོན་པས་བརྗོད་བྱ་ཡོངས་སུ་རྫོ གས་པ་་་
དང་། སེམས་འདུལ་བའི་རིམ་པ་གཙོ་བོར་བྱས་པས་ལག་ཏུ་བླང་བདེ་བ་་ ༠༠༠
དང༌། ཤིང་རྟ་ཆེན་པོ་གཉིས་ཀྱི་ལུགས་ལ་མཁས་པའི་བླ་མ་གཉིས་ཀྱི་་



95
གཉིས་པ་གྲུབ་མཐའ་སོ་སོའི་བྱུང་ཚུལ།
གདམས་པས་བརྒྱན་པས་ལུགས་གཞན་ལས་ཁྱད་པར་དུ་འཕགས་སོ། །ཞེས་
གསུངས་པ་ལྟར་རོ། །
བཀའ་གད མས་གཞུང་དྲུག་ཏུ་གྲགས་པ་ནི། ས་རྒྱན་གཉིས། བསླབ་
སྤྱོད་གཉིས། སྐྱེས་ཚོམས་གཉིས་ཏེ་དྲུག་ཡིན་ལ། དེ་ལས་བསླབ་སྤྱོད་གཉིས་
ལྟ་སྤྱོད་ཟུང་འབྲེལ། གཞན་རྣམས་བྱང་ཆུབ་སེམས་དཔའི་སྤྱོད་པ་གཙོ་བོར་
སྟོན་པའི་ གཞུང་ཡིན་ནོ། །
ཇོ་བོའི་ཆོས་ཆུང་བརྒྱ་རྩར་གྲགས་པའང་བཀའ་གདམས་ཀྱི་གཞུང་ཡིན་
ལ། རྩ་ཤེས་དང༌། སྟོང་ཉིད་བདུན་ཅུ་བ་དང༌། རིན་ཆེན་ཕྲེང་བ་རྣམས་
ཀྱང་ཡིན་ནོ། །གདམས་ངག་ལའང་གསུམ་ལས།
ལྟ་བ་གཙོ་བོར་སྟོན་པ་ནི། ཇོ་བོ་ཉིད་ཀྱི་མན་ངག་སྤྱན་སྔ་བ་ལས་བརྒྱུད་
པའི་ བདེན་བཞིའི་ཁྲིད་དང༌། ཕུ་ཆུང་བ་ནས་བརྒྱུད་པའི་རྟེན་འབྲེལ་གྱི་ཁྲིད་
དང༌། རྣལ་འབྱོར་བ་ནས་བརྒྱུད་པའི་བདེན་པ་གཉིས་ཀྱི་ཁྲིད་རྣམས་ཡིན་
ཏེ། བདེན་བཞི་དང་རྟེན་འབྲེལ་གྱི་ཁྲིད་ཀྱིས་ནི་ཐུན་མོང་བའི་གང་ཟག་གི་
བདག་མེད་དང་། བདེན་གཉིས་ཀྱི་ཁྲིད་ཀྱིས་ནི་ཤིན་ཏུ་ཕྲ་བའི་ཆོས་ཀྱི་
བདག་མེད་ལ་འཁྲིད་པར་མཛད་པ་ཡིན་ནོ། །
ཇོ་བོའི་སློབ་མ་བདེན་གཉིས་ལ་ཤིན་ཏུ་མཁས་པ་ནི་རྣལ་འབྱོར་བ་ཆེན་
པོ་ཡིན་ལ། དེས་གྲོ་ལུང་པ་དང་སྤྱན་སྔ་བ་ལ་གསུངས། སྤྱན་སྔས་ཀྱང་སྟོད་
ལུང་པ་བྱ་ཡུལ་བ་གཉིས་ལ་ལྐོག་ཆོས་སུ་གསུངས། སྟོད་ལུང་པས་ལྐོག་ཆོས་
དང་༑ ཚོགས་ཆོས་གཉིས་ཀར་གསུངས་ཤིང་བརྩམས་ཆོས་ཀྱང་མང་དུ་མཛད།
སློབ་མ་ཁྱུང་ཁ མས་ཀྱིས་ཀྱང་མང་དུ་གསུངས་པས་དར་ཞིང་རྒྱས། སངས་



96 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྒྱས་ད བོན་གྱིས་ཀྱང་ཡིག་ཆ་རྒྱས་བསྡུས་དུ་མ་མཛད། འཆད་ཁ་བས་མཛད་
པའི་གྲུབ་མཐའི་བསྟན་བཅོས་དང༌། དེའི་འགྲེལ་བ་ལྷ་ལུང་གི་དབང་ཕྱུག་
གིས་མཛད་པར་ཕྱི་ནང་གི་གྲུབ་མཐའི་འདོད་ཚུལ་རྣམས་བཀོད་ནས། ཀླུ་
སྒྲུབ་ཀྱི་དབུ་མ་ཆེན་མོ་རབ་ཏུ་མི་གནས་པར་འཁྲིད་པར་མཛད་དེ་བཀའ་་་་
གདམས་པའི་ལྟ་བའི་ལེ་ལག་གོ །
དེ་ནས་ཇོ་བོ་ཆེན་པོ་ནི་དབུ་མ་ཐལ་འགྱུར་བའི་ལྟ་བ་འཛིན་པ་ལམ་་་
སྒྲོན་རྩ་འགྲེལ་དང༌། དབུ་མའི་མན་ངག་རྩ་འགྲེལ་སོགས་ཀྱིས་ཤེས་ཤིང་།
འབྲོམ་གྱིས་ཀྱང་ཇོ་བོ་ལ་སློབ་དཔོན་ཟླ་གྲགས་ལུགས་ཀྱི་རྟོགས་པ་ཕུལ་བས་་་་
ཐུགས་དགྱེས་ནས་ཕྱག་ཐལ་མོ་སྦྱར། ངོ་མཚར་ཆེ། ད་ལྟ་རྒྱ་གར་ཤར་ཕྱོ གས་ན་
ལྟ་བ་འདི་ཁོ་ན་འཛིན་ཞེས་གསུངས་པར་བཤད། དགེ་བའི་བ ཤེས་གཉེན་
པོ་ཏོ་བ་སོགས་སྐུ་མཆེད་གསུམ་དུ་གྲགས་པ་རྣམས་ཀྱི་ལམ་རིམ་དང་གསུང་་་
སྒྲོས་སུ་དབུ་མའི་ལྟ་བ་ཟླ་གྲགས་ལུགས་དང་མཐུན་ཤས་ཆེ་བ་འབྱུང་ཞིང་། །
རྔོག་ལོ་ཡབ་སྲས་ནི་ལེགས་ལྡན་དང་ཟླ་བའི་གཞུང་ཁུངས་སུ་དྲངས་པ་མང་
དུ་སྣང་ནའང་ལྟ་བ་སྐྱོང་ཚུལ་ཞི་བ་འཚོ་ཡབ་སྲས་དང་མཐུན་པ་ཤས་ཆེའོ། །
གསེར་གླིང་བ་ནས་བརྒྱུད་པའི་བློ་སྦྱོང་འགའ་ཞིག་གི་ལྟ་བའི་འགྲོས་ནི་
སེམས་ཙམ་རྣམ་བརྫུན་པའི་ལུགས་དང་མཐུན་པའང་སྣང་ངོ༌། །དེ་ལྟ་
ནའང་བཀའ་གདམས་པ་ཕྱི་མ་ཕལ་མོ་ཆེས་རྒྱ་གཞུང་དེ་དག་གི་དོན་མ་་་་་༌་
འདྲེས་པར་འཆད་ཤེས་པ་དཀོན་པར་བྱུང་འདུག་ཅེས་བདག་གི་བླ་མ་ཐམས་་
ཅད་མཁྱེན་པས་གསུངས་སོ། །
སྤྱོད་པ་གཙོ་བོར་གྱུར་པའི་ གདམས་ངག་ནི་ཐེག་ཆེན་བློ་སྦྱོང་གི་་་་་༌
།



97
-
-
--
-
གཉིས་པ་གྲུབ་མཐའ་སོ་སོའི་བྱུང་ཚུལ།
གདམས་པ་རྣམས་ཏེ། བདག་པས་ག ཞན་གཅེས་པའི་བྱང་ཆུབ་ཀྱི་སེམས་
མ་སྐྱེས་པ་བསྐྱེད་པ་དང༌། སྐྱེས་ཟིན་གོང་འཕེལ་དུ་བྱས་པའི་སྒོ་ནས་ས་
ལམ་བགྲོད་པའི་ཚུལ་ཡིན་ལ། ཐེག་ཆེན་གྱི་མདོ་སྡེ་སྤྱི་དང༌། ཁྱད་པར་དུ་
མདོ་སྡེ་ཕལ་པོ་ཆེ་དང་། དགོངས་འགྲེལ་གྱི་གཞུང་ཀླུ་སྒྲུབ་ཀྱི་རིན་ཆེན་ཕྲེང་
བ་དང་། རྨི་ལམ་ཡིད་བཞིན་ནོར་བུའི་གཏམ་དང༌། སེམས་ཅན་མགུ་བའི་
ཚིགས་བཅད་དང༌། ཞི་བ་ལྷའི་བསླབ་སྤྱོད་གཉིས་རྣམས་གདམས་པའི་
ཁུངས་ཡིན་ཅིང་། མདོ་བསྟན་བཅོས་དེ་དག་གི་མན་ངག་སྙིང་པོར་དྲིལ་
བ། ཇོ་བོའི་བླ་མ་དྷརྨ་རཀྵི་ཏས་མཛད་པའི་བློ་སྦྱོང་མཚོན་ཆ་འཁོར་ལོ་དང༌།
རྨ་བྱ་དུག་འཇོམས། བྱམས་པའི་རྣལ་འབྱོར་གྱི་གྱེར་སྒོམ་རྡོ་རྗེའི་གླུ། གསེར་
གླིང་བའི་སེམས་དཔའི་རིམ་པ་དང་། རྟོག་པ་འབུར་འཇོམས་ལ་སོགས་པ་
གདམས་ངག་ཡི་གེར་བཀོད་པ་རྣམས་སོ། །
དོན་བདུན་མར་ཉེ་བར་བཀོད་པའི་བློ་སྦྱོང་གི་མན་ངག་ནི། གསེར་
གླིང་བས་ངོ་བོ་ལ་གསུངས། དེས་དགེ་བཤེས་སྟོན་པ་ལ་ལྐོག་ཆོས་སུ་མཛད།
དེས་སྐུ་མཆེད་གསུམ་ལ་ལྐོག་ཆོས་སུ་མཛད། སྐུ་མཆེད་གསུམ་གྱི་རིང་ལ་
ལམ་རིམ་ཚོགས་ཆོས་སུ་མཛད་ཀྱང་། བློ་སྦྱོང་ལྐོག་ཆོས་ཉིད་དུ་མཛད་པར་
མངོན་ལ། པོ་ཏོ་བས་ཀྱང་གླང་ཤར་གཉིས་ལ་སོགས་པ་ལ་ལྐོག་ཆོས་སུ་
གནང་བ་ལས། གླང་ཐང་བས་དམི གས་པའི་ས་བཅད་བརྒྱད་དུ་མཛད་པ་ལ་
བློ་སྦྱོང་ཚིགས་བརྒྱུད་མར་གྲགས་ཤིང་། དེ་ཉིད་ཚོགས་ཆོས་སུ་མཛད་པར་
ཡང་མངོན་ནོ། །
གླང་རི་ཐང་བས་ཞང་དང་གཉེན། ཤ་བོ་སྒང་བ་རྣམས་ལ་གསུངས་



_98 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཤིང་། དེ་དག་གི་གདམས་པ་འདྲེས་མར་ཡི་གེར་བཀོད་པ་ལ་ནི་བེའུ་བུམ་
ཁྲ་བོ་ཞེས་ཟེར་ཏེ། ཤ་བོ་སྒང་བའི་བློ་སྦྱོང་ཞེས་གྲགས་པ་ཡང་དེ་ཉིད་ཡིན་
ནམ་སྙམ་མོ། །
ཞང་ཤ་ར་བས་ནི་བྱ་འཆད་ཀ་བ་ལ་ལྐོག་ཆོས་སུ་མཛད་དེ། གཞན་ལ་
གསུངས་པའི་ གཏམ་ནི་མི་སྣང་ངོ་། །འཆད་ཀ་བས་ནི་གཙོ་བོར་རང་ཉིད་
ཁོ་ནས་ཐུགས་ཉམས་སུ་བཞེས་ཤིང་། རེ་རེ་གཉིས་གཉིས་ལ་ལྐོག་ཆོས་སུ་
མཛད་པ་ལས། ཕན་ཆེར་ཐོ གས་པར་གཟིགས་ནས་འགྲེ་ཕུར་ཚོགས་ཆོས་སུ་
ཡང་གསུངས། སྔོན་འགྲོ་རྟེན་གྱི་ཆོས་སེམས་པ། དངོས་གཞི་བྱང་ཆུབ་ཀྱི་
སེམས་སྦྱོང་བ། རྐྱེན་ངན་བྱང་ཆུབ་ཀྱི་ལམ་དུ་བསྒྱུར་བ། ཚེ་གཅིག་གི་
ཉམས་ལེན་དྲིལ་ནས་བསྟན་པ། བློ་འབྱོངས་པའི་ཚད། བློ་སྦྱོང་གི་དམ་
ཚིག བློ་སྦྱོང་གི་བསླབ་བྱ་སྟེ། དོན་བདུན་དུ་ས་བཅད། རྩ་བའི་ཚིག་ཡི་
གེར་བཀོད་པས་བློ་སྦྱོང་དོན་བདུན་མར་གྲགས་པ་ཡིན་ནོ། །བྱང་ཆུབ་ལམ་
གྱི་རིམ་པ་རྣམས་དང༌། གླང་ཐང་བའི་ཚིགས་བརྒྱད་མ། ཤ་བོ་སྒང་བའི་
བློ་སྦྱོང་རྣམས་སུའང་བདག་གཞན་བརྗེ་བའི་བྱང་ཆུབ་ཀྱི་སེམས་བསྒོམ་ཚུལ་་་
ལེགས་པར་བསྟན་ཀྱང་། དོན་བདུན་མར་སྔ་མ་དེ་དག་ཏུ་མི་འབྱུང་བའི་
གཏོང་ལེན་རླུང་ལ་བསྐྱོན་པ་སོགས་དམི གས་པའི་འཕྲུལ་ཟབ་མོ་དང༌།
འཁྲིད་རིམས་ཀྱང་གཞན་ལས་རྒྱས་པས་འདི་ཉིད་ཁྱད་པར་དུ་འ ཕ གས་པའོ།།
སྣར་ཐང་བ་སངས་རྒྱས་སྒོམ་ པས་ ཀྱང་འཆད་ཀ་བའི་རྩ་ཚིག་འདི་དག་་
ལ་གོ་རིམ་བསྒྲིགས་པའི་འཆད་ཚུལ་བློ་སྦྱོང་ཚོགས་བ ཤད་མ་ཞེས་བྱ་བ་ཡོད་་་་
ལ༑ རྗེ་བླ་མ་ཙོང་ཁ་པ་ཆེན་པོས་ཀྱང་དོན་བདུན་མའི་གདམས་པ་འདི་མཆོག་



99
གཉིས་པ་གྲུབ་མཐའ་སོ་སོའི་བྱུང་ཚུལ།
ཏུ་གཟིགས་ནས་སློབ་མ་རྣམས་ལ་རྒྱུས་པར་གསུངས་པ་བྱང་སེམས་རྭ་སྒྲེང་་་་
བས་ཟིན་བྲིས་སུ་མཛད་པ་དང་། ཁྱད་པར་དུ་ཧོར་སྟོན་ནམ་མཁའ་དཔལ་
བས་བློ་སྦྱོང་ཉི་མའི་འོད་ཟེར་ཞེས་བྱ་བ་མཆོག་ཏུ་ཟབ་པ་ཞིག་མཛད་སྣང་་་་༌
ངོ༌། ༑ །
དགེ་བ ཤེས་སྟོན་པའི་མན་ངག་ཐུན་བརྒྱད་མ་ནི་ཁམས་པ་ལུང་པས་་་་་
རྩལ་དུ་བཏོན་ཏེ་འཆད་པས་ཁམས་པ་ལུང་པའི་བློ་སྦྱོང་ཐུན་བརྒྱུད་མ་ཞེས་་་་
གྲོ གས་སོ། །ཐུན་བརྒྱུད་ནི་ཟས་ལ་བ རྟེན་པའི་བློ་སྦྱོང་དང༌། དེ་བཞིན་དུ་
དབུ གས་ལ་བརྟེན་པ་དང༌། ལུས་གངྒའི་བྱེ་མ་སྙེད་དུ་སྤྲུལ་པ་དང༌། ཤ་
ཁྲག་ལ་བ རྟེན་པ་དང༌། གཏོར་མ་ལ་བརྟེན་པ་དང༌། འབྱུང་བ་ལ་བརྟེན་
པ་དང༌། ལུས་ཡིད་བཞིན་གྱི་ནོར་བུར་སྤྲུལ་ཏེ་བློ་སྦྱོང་བ་དང༌། འཆི་བ་
མའི་མན་ངག་སྟེ་དམི གས་ཐུན་བརྒྱད་དུ་དྲིལ་ནས་སྟོན་པའོ། །ཁ་རག་སྒོམ་
ཆུང་བ་དབང་ཕྱུག་བློ་གྲོས་ཀྱིས་ཁ་རག་སྐོར་གསུམ་བྱ་བའི་ཆོས་གསུངས།
གདམས་པ་དེ་ནི་ཨ་རོ་ནས་སྦ་སྒོམ་ལ་བརྒྱུད་པའི་ སེམས་ཕྱོ གས་ཀྱི་གདམས་་་་
པ་དང༌། ཇོ་བོའི་གདམས་པ་རྣལ་འབྱོར་བ་དང༌། དགོན་པ་བ་ལས་གསན་
པའི་བློ་སྦྱོང་གི་གདམས་པའི་ཆུ་བོ་གཉིས་གཅིག་ཏུ་འདྲེས་པ་སྟེ། བྱང་ཆུབ་
སེམས་སྦྱོང་ཞེས་མཚན་གསོལ་ཏེ། ཨང་ཡིག་བདུན་ཅུ་བ་ཞེས་པའི་ལམ་རིམ་
གྱི་མན་ངག་ཚིགས་བཅད་དུ་བསྡེབས་པ་མཛད་དོ། །
གཞན་ཡང་དགེ་བཤེས་སྟོན་པ་ནས་བརྒྱུད་པའི་ རྟེན་འབྲེལ་སྙིང་པོའི་་་་
འཁྲིད་ཀྱང་སྙིང་རྗེ་ཆེན་པོ་བསྒོམ་ཚུལ་ཁྱད་པར་དུ་སྟོན་པས་སྤྱོད་པའི་ ་་་་་་
གདམས་ངག་ཡིན་ལ། ཇོ་བོའི་གཞུང་ལ་བ རྟེན་ནས་ཞང་ཤ་ར་བས་མཛད་
L་པ



，
100 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པའི་སེམས་བསྐྱེད་དང་སྡོམ་པའི་ཆོ་ག་སོགས་ཀྱང་དེ་ཡིན་ནོ། །
ལྟ་སྤྱོད་ཟུང་འབྲེལ་དུ་སྟོན་པའི་གདམས་པའི་རྒྱལ་པོ་ནི། སྐྱེས་བུ་
གསུམ་གྱི་ལམ་གྱི་རིམ་པ་ཞེས་གྲགས་པ་སྟེ། གཞུང་ནི་བྱང་ཆུབ་ལམ་སྒྲོན་
ཡིན་ལ། སྔར་བཤད་པའི་སྤྱོད་པ་དང་ལྟ་བའི་གཞུང་དང་མན་ངག་སོ་སོ་བ་
དེ་དག་ཀྱང་ལམ་རིམ་གྱི་ཡ་གྱལ་ཡིན་པས། ལམ་རིམ་གྱི་ཁུངས་སུ་དེ་ཐམས་
ཅད་འདུ་བ་ཡིན་ལ། ལམ་རིམ་ནི་ཇོ་བོ་རྗེ་ལ་རྒྱུ་ཆེན་སྦྱོང་རྒྱུད་དང་། ཟབ་
མོ་ལྟ་རྒྱུད་ཀྱི་མན་ངག་གཉིས་མངའ་བ་ལམ་གྱི་ལུས་གཅིག་ཏུ་དྲིལ་ནས་ ་་་ ་...
ཉམས་སུ་ལེན་ཚུལ་ཆ་ཚང་བའི་གདམས་པ་ཡིན་ པས་ལྟ་སྤྱོད་ཟུང་འབྲེལ་གྱི་་་
གདམས་པ་ཞེས་བཏགས་པའོ། །
དེ་ལྟ་བུའི་ལམ་རིམ་གྱི་གདམས་པ་ནི་ཇོ་བོས་འབྲོམ་ལ་ལྐོག་ཏུ་འཁྲིད་་་་
པར་མཛད་དེ། ངས་ཁྱོད་མིན་པ་གཞན་ལ་གཏོད་ས་མ་བརྙེད་ཅེས་གསུངས་
ནས༑ མན་ངག་འདི་དགེ་བཤེས་སྟོན་པ་ལ་གཏད་དེ་ཁོང་བསྟན་པའི་བདག་
པོར་བྱིན་གྱིས་བརླབས་པས། འབྲོམ་འཕྲིན་ལས་ཀྱི་ཁྱབ་གདལ་ཆེ་བ་ཡང་
དེས་ཡིན་ཞེས་གསུངས། གཞན་ཡང་ནག་ཚོ་ལ་གནང་བས། དེའི་སློབ་མ་ལག་
མོར་བ་ལས་བརྒྱུད་པའི་ལམ་རིམ་གྱི་ཡིག་ཆའང་ཡོད་ལ། དགེ་བ ཤེས་གསང་
ཕུ་བ་ལ་གནང་བ་ཐུ གས་སྲས་འཕྲིན་ལས་པའམ་གྲོ་ལུང་པའི་མཛད་པའི་་༌༌༌༌
བསྟན་རིམ་ཆེ་ཆུང་ཡིན་ནོ། །
ཇོ་བོ་ཡབ་སྲས་ནས་དགེ་བཤེས་དགོན་པ་བ། དེ་ནས་སྣེའུ་ཟུར་བ་
སོགས་ལ་རིམ་གྱིས་བརྒྱུད་པ་དང༌། འབྲོམ་རིན་པོ་ཆེ་ནས་དགེ་བཤེས་སྤྱན་
སྔ་བ། དེ་ནས་བྱ་ཡུལ་བ་སོགས་ལ་བརྒྱུད་པ་ལ་བཀའ་གདམས་མན་ངག་པ་
C
-
--



-
-
-
-
-
གཉིས་པ་གྲུབ་མཐའ་སོ་སོའི་བྱུང་ཚུལ།
101
ནས་བརྒྱུད་པ་ཞེས་གྲགས་ཤིང་། འབྲོམ་རིན་པོ་ཆེ་ནས་དགེ་བཤེས་པོ་ཏོ་བ་
དང༌། དེ་ནས་ཤ་ར་བ་སོགས་ལ་བརྒྱུད་པ་ལ་བཀའ་གདམས་གཞུང་བ་ཞེས་
པའི་ཐ་སྙད་མཛད་དོ། །གཉིས་ཀའང་དོན་ལ་འདྲ་ཡང་གཞུང་བ ཤད་ཀྱི་་་
སྤྲོས་པ་རྒྱ་ཆེ་བ་བྱེད་མི་བྱེད་ཀྱི་སྒོ་ནས་སོ་སོར་བགྲང་བ་ཙམ་མོ། །
ལམ་གྱི་སྣེ་འཁྲིད་ཚུལ་ལ་མི་མཐུན་པ་མང་ཡང་གནད་གཅིག་པར་་་་་
གསུངས་ལ། རྗེ་བླ་མའི་བེའུ་བུམ་སྔོན་པོ་ལས། མན་ངག་ཐམས་ཅད་
བསྡུས་པའི་མགོ་ནི། །བཤེས་གཉེན་དམ་པ་མི་གཏོང་བ་ཡིན། །ཞེས་པ་
ཁུངས་སུ་མཛད་ནས་བཤེས་གཉེན་བསྟེན་ཚུལ་ནས་འཁྲིད་པར་མཛད་དོ། །
བཀའ་གདམས་པ་རྣམས་ཀྱིས་མཛད་པའི་ལམ་རིམ་གྱི་གཞུང་མང་དུ་་་་
སྣང་ཡང་གྲགས་ཆེ་བ་ནི་བེའུ་བུམ་སྔོན་པོ་དང༌། དཔེ་ཆོས་གཉིས་ཏེ། སྔ་མ་ནི་
དགེ་བཤེས་པོ་ཏོ་བའི་གསུང་སྒྲོས་དོལ་བ་ཤེས་རབ་རྒྱ་མཚོས་བསྒྲིགས་པ་ལ་་་
ལྷ་འབྲི་སྒང་བས་འགྲེལ་བ་མཛད་པ་ཡིན་ལ། རྗེའི་ཞལ་ནས། དགེ་བ ཤེས་
ཡིན་ན་བེའུ་བུམ་སྔོན་པོ་ལ་ལྟ་དགོས་ཞེས་བསྔགས་པ་མཛད་ཅིང་། ལམ་
རིམ་དུ་ཁུངས་ཀྱང་མང་དུ་དྲངས་སྣང་ངོ༌། །དཔེ་ཆོས་ལ་ནི་གསུམ་བྱུང་
སྟེ། ཐོག་མར་གྲབ་པས་བསྒྲི གས་པ་ནི་བསྡུས་པ་དང༌། བྲག་དཀར་བས་དེ་
གཞིར་མཛད་ནས་ཁོང་རང་ཉིད་ཀྱིས་དགེ་བཤེས་ལ་གསན་པའི་ དཔེ་ཡང་་་་
མང་དུ་བསྣན་ཏེ་བསྒྲིགས་པ་ནི་རྒྱ ས་པ་དང༌། ལྕེ་སྒོམ་རྫོང་བས་སྔ་མ་གཉིས་
ལས་གོ་བདེ་བའི་འབྲིང་བོ་ཞིག་མཛད་དེ། དེ་ལ་དཔེ་ཆོས་རིན་ཆེན་སྤུངས་
པ་ཞེས་བྱའོ། །
གོང་དུ་གཞུང་དང༌། གདམས་ངག་དང་།ཡང་ན་མན་ངག་སྟེ་གསུམ་དུ་



102 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བྱེད་ཅེས་པའི་མན་ངག་ནི། སྤྱིར་གདམས་ངག་དང་མན་ངག་མི་འགལ་ཡང་
གསུམ་དུ་བྱེད་པའི་མན་ངག་ནི། ཇོ་བོ་ཡབ་སྲས་ཀྱི་གསང་ཆོས་བཀའ་
གདམས་གླེགས་བམ་དུ་གྲགས་པ་སྟེ། མན་ངག་དེ་ནི་ཇོ་བོ་ཆེན་པོས་ཡེར་བ་
ལྷ་རི་སྙིང་པོའི་མགུལ་དུ་ཁུ་རྔོག་འབྲོམ་གསུམ་ལ་གནང་བ་སྟེ། ཕ་སྟོན་པ་
རིན་པོ་ཆེས་ཞུས་པ་ལ་ཕ་ཆོས་དང༌། བུ་རྔོག་ལེགས་པའི་ཤེས་རབ་དང་ཁུ་
སྟོན་བརྩོན་འགྲུས་གཡུང་དྲུང་གཉིས་ཀྱིས་ཞུས་པ་ལ་བུ་ཆོས་སུ་གྲགས། ཁུ་
སྟོན་དང་པོ་སྟོན་པ་རིན་པོ་ཆེ་ལ་མི་མོས་པའི་ཚུལ་བསྟན་ཀྱང་། འདི་དུས་
ཁུ་ཆེན་པོས་ང་རྒྱལ་གྱི་རི་བསྙིལ་ཏོ། །སྟོན་པ་རིན་པོ་ཆེའི་ཞབས་ལ་
གཏུགས་པ་སྟེ། གླེགས་བམ་གྱི་ཁུ་དང་དག་སྣང་འབྲེལ་བའི་ཚོམས་ན་གསལ་
ལོ༑ ༑
འདིའི་མན་ངག་རྣམས་ཇོ་བོ་མྱ་ངན་ལས་འདའ་ཁར་དགེ་བཤེས་སྟོན་་་
པ་ལ། གཙོ་བོར་སྤྲུལ་པའི་སྐུ་མཆེད་གསུམ་པོ་ལ། །གཞུང་དང་མན་ངག་
གསུམ་བྱིན་ལ། །ཞེས་ཞལ་ཆེམས་བྱོན་པའི་མན་ངག་དེ་ཡིན་ཅིང༌། སྐུ་
མཆེད་གསུམ་ལས་ཕུ་ཆུང་བ་ལ་ཡོངས་སུ་རྫོགས་པ་དང་། གཞན་གཉིས་ལ་
ཕལ་ཆེ་བ་དང་། ཕྱོ གས་ཙམ་མངའ་ བ་ཡིན་ཏེ། སློབ་དཔོན་ནམ་རིམ་གྱིས།
ཡོངས་སུ་རྫོ གས་པ་གཞོན་ནུ་རྒྱལ་མཚན་ཡིན། ། ཕལ་ཆེར་འཛིན་པ་ཚུལ་
ཁྲི མས་འ བར་དུ་གདའ། །ཕྱོ གས་ཙམ་གསལ་བ་རིན་ཆེན་གསལ་བ་ཡིན། །
དེང་སང་དུས་ན་ཁོ་བོ་ཉིད་དུ་ཟད། །ཅེས་གསུངས།
ཕུ་ཆུང་བ་ལ་ཇི་ལྟར་བྱོན་པ་ནི། ཇོ ག་ལེ གས་ཤེས་ཀྱིས་མངའ་རིས་པ་
ཤེས་རབ་རྒྱལ་མཚན་དང༌། དེས་ཕུ་ཆུང་བ་གཞོན་ནུ་རྒྱལ་མཚན་ལ་གཏད་



གཉིས་པ་གྲུབ་མཐའ་སོ་སོའི་བྱུང་ཚུལ།
103
པའོ༑ །
དེ་ནས་རིམ་གྱིས་འབྲོམ་ཀུ་མཱ་ར་མ་ཏིའི་བར་དུ་བྱོན། དེ་ཡན་ཆིག་
བརྒྱུད་ཡིན་པ་ལ་དེ་ཉིད་ཀྱིས་བཀའ་རྒྱ་བཀྲོལ་ཏེ་རེ་གཉིས་ལ་སྤེལ། དེ་ནས་
རིམ་གྱིས་བརྒྱུད་པ་ལོ་ཆེན་ཐུ གས་རྗེ་དཔལ་བ་ལས་རྒྱལ་བ་དགེ་འདུན་གྲུབ་་་
ཀྱིས་གསན་པ་ནས་དབུས་གཙང་ཐམས་ཅད་དུ་རྒྱ་ཆེར་འཕེལ་ལོ། །
འདིའི་ཉམས་ལེན་ནི་རྗེས་དྲན་ལྔ་སྟེ། སྐྱབས་གནས་བླ་མ་དྲན་པར་
མཛོད། །ལུས་ནི་ལྷ་ཡི་རང་བཞིན་ཏེ། །ངག་ནི་བཟླས་བརྗོད་རྒྱུན་པར་
མཛོད། ། འགྲོ་བ་མ་ལུས་ཕ་མར་སོམས། །སེམས་ཀྱི་གནས་ལུགས་སྟོང་
པར་དཔྱད། །ལྔ་བོ་དེ་ཡི་སྐྱ་བར་ནས། །དགེ་རྩ་ཐམས་ཅད་དག་པར་
མཛོད། ། ཅེས་པའོ། །སྙིང་པོར་གྱུར་པ་ནི་ཐིག་ལེ་བཅུ་དྲུག་གི་ཉམས་ལེན་
ཡིན་ལ། ཉམས་སུ་བླངས་པའི་ཡོན་ཏན་ནི། འདུལ་བ་ནས་རྡོ་རྗེ་ཐེག་པའི་
བར་སྟན་ཐོག་གཅིག་ཏུ་ཉམས་སུ་ལེན་པ་ལ་མཁས་པ། ལྟ་བ་མཐོ་ལ་སྤྱོད་
པ་ཞིབ་པ་ཞིག་འབྱུང་གསུང་། ལྷ་ནི་བཞི་སྟེ། ཐུབ་པ། སྤྱན་རས་
གཟིགས། སྒྲོལ་མ། མི་གཡོ་བའོ། །ཆོས་ནི་སྡེ་སྣོད་གསུམ་སྟེ། དེ་རྣམས་
ལ་ལྷ་ཆོས་བདུན་ལྡན་ཞེས་བྱ་བའོ། ། །
བཀའ་གདམས་པ་ལ་སྔགས་ཀྱི་གདམས་པ་མེད་དམ་སྙམ་ན། བཤད་
མ་ཐག་པའི་ཐིག་ལེ་བཅུ་དྲུག་གི་མན་ངག་ཀྱང་མདོ་སྔགས་ཟུང་འབྲེལ་ཡིན་་་་
ལ། གཞན་ཡང་ཐུབ་པ་དམ་ཚིག་གསུམ་བཀོད་དང་། མི་གཡོ་བའི་སྐོར་
དང༌། འཕགས་པ་སྤྱན་རས་གཟིགས་ལ་བརྟེན་པའི་སྨྱུང་བར་གནས་པ་
སོགས་བཀའ་གདམས་པ་ལ་དར་རྒྱས་ཆེ་ཞིང༌། ཇོ་བོའི་མན་ངག་ཐོར་བུ་བ་



，
104 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མང་པོ་ཞིག་མཆིམས་ཀྱིས་ཕྱོ གས་གཅིག་ཏུ་བསྡུས་པ་སྣར་ཐང་བ་རྒྱ་རྩར་་་་༌
གྲགས་པ་དང༌། ཇོ་བོས་དགེ་བ ཤེས་ལག་སོར་བ་ལ་གནང་བའི་སྤྱན་རས་
གཟིགས་ཀྱི་གདམས་པ་དང༌། གཞན་ཡང་ལྷ་བཞིའི་ཁྲིད་སོགས་བཀའ་
གདམས་པའི་སྔགས་ཀྱི་མན་ངག་མང་པོའི་རྒྱུན་དེང་སང་གི་བར་དུ་བཞུགས་་་
སོ༑ ༑
ཇོ་བོ་བོད་དུ་མ་བྱོན་གོང་དུ་སྔགས་ལ་བསྙད་པའི་རྩིང་ཆོས་ཆེར་དར་་་
བར་ ཉམས་སྨད་པའི་ཆེད་དུ་ཇོ་བོ་རྗེས་དོ་ཧ་གསུངས་པར་བཞེད་པ་ཡང་་་་༌
འབྲོམ་གྱིས་བོད་དུ་འདི་མི་འཚམས་ཞེས་བཀག་པའི་ཚུལ་སོགས་བཀའ་་་་་༌་
གདམས་གོང་མ་རྣམས་གསང་སྔགས་སྤྱི་དང༌། ཁྱད་པར་བླ་མེད་ལ་ཤིན་ཏུ་
དམ་དོག་ཆེ་བ་མཛད་ནའང་། དངོས་ཚོད་ལ་ཇོ་བོ་རྗེས་འབྲོམ་རིན་པོ་ཆེ་
ལ་རྒྱུད་སྡེ་བཞིའི་མན་ངག་ཐམས་ཅད་དང་། ཁྱད་པར་ཕ་རྒྱུད་གསང་བ་
འདུས་པ། མ་རྒྱུད་འཁོར་ལོ་བདེ་མཆོག་བླ་མེད་སྤྱིའི་མན་ངག་མཐར་
ཐུག་པ་གྲུབ་སྙིང་སྐོར་གྱི་མན་ངག་རྣམས་གསང་བའི་ཚུལ་གྱིས་ཡོངས་སུ་་་་༌
རྫོགས་པ་གནང་བས་འབྲོམ་རྗེ་མདོ་སྔགས་ཡོངས་རྫོགས་ཀྱི་བསྟན་པའི་་་་་་
བདག་པོར་གྱུར་པ་ཡིན་ལ། རྒྱུ་མཚན་དེ་བས་ན་གསང་སྔགས་ཁྲོམ་བསྒྲགས་
སུ་མི་མཛད་པ་མ་གཏོགས་བཀའ་གདམས་པ་ལ་གསང་སྔགས་ཀྱི་གདམས་པ་
མེད་པ་མ་ཡིན་ཏེ། སོ་སོའི་རྣམ་ཐར་ལ་ཞིབ་ཏུ་བལྟས་པས་ཤེས་པར་སྣང་
，
ངོ་༑ ༑
དེར་མ་ཟད་ཆོས་ཀྱི་གཙོ་བོར་བྱང་ཆུབ་ལམ་སྒྲོན་གྱི་ཉམས་ལེན་ལའང་་
གསང་སྔགས་ཡོད་དགོས་ཏེ། དེ་མེད་ན་བསྟན་པ་ཡོངས་རྫོགས་ཀྱི་ཉམས་



གཉིས་པ་གྲུབ་མཐའ་སོ་སོའི་ བྱུང་ཚུལ།
105
ལེན་དུ་མི་འགྱུར་བའི་ཕྱིར་དང༌། ལམ་སྒྲོན་རང་གི་ཚིག་ལའང་དངོས་སུ་
ཐོན་པའི་ཕྱིར་དང༌། ལམ་རིམ་ཆེན་མོ་ལས་ཀྱང་ལམ་སྒྲོན་གྱི་ཁྱད་ཆོས་ལ།
མདོ་སྔགས་གཉིས་ཀའི་གནད་བསྡུས་ནས་སྟོན་པས་བརྗོད་བྱ་ཡོངས་སུ་་་་་
རྫོགས་པ་དང༌། ཞེས་གསུངས་པས་ཤེས་པར་སྣང་བས་སོ། །
<༢> བཀའ་གདམས་ཀྱི་སྐྱེས་བུ་དམ་པ་རིམ་བྱོན་གྱི་
མཛད་སྤྱོད་སྤྱིའི་སྡོམ།
༄༅། །བཀའ་གདམས་ཀྱི་སྐྱེས་བུ་དམ་པ་རིམ་པར་བྱོན་པ་རྣམས་ཀྱི་
མཛད་སྤྱོད་སྤྱིའི་སྡོམ་ནི། ཆོས་འབྱུང་གསལ་བའི་སྒྲོན་མེ་ལས། གང་ཟག་ཕུན་
སུམ་ཚོགས་པ་ནི། དགེ་བ ཤེས་སྟོན་པ་ནས་ཉ་བར་བརྒྱུད་དེ་མི་བརྒྱུད་བཟང་
ཞིང་བརྟན་ལ། སྙོམས་ཤིང་དཀྱེལ་ཆེ་བའི་ངང་ནས་གྲུབ་མཐའ་དང་རྣམ་
ཐར་ག ཞན་དང་མི་མཐུན་པ་མེད་ལ་མ་འདྲེས་པ་དང༌། སེམས་ཅན་སུ་དང་
ཡང་བསྲེ་སླད་ཆུང་ལ། ཐམས་ཅད་ལ་ཕན་སེམས་ཆེ་བ་དང༌། མས་འཛེག་
གིས་སློབ་ལ་ལྟ་བ་མཐོ་བ་དང༌། སྡུག་ན་སྐད་ངན་མི་འདོན་ཞིང་སྐྱིད་ན་སྐྱོ་
ཤས་ཆེ་བ་དང༌། བློ་སྦྱོང་ཐམས་ཅད་མངོན་ཚན་ཆུང་ལ་དོན་གྱི་ས་ཆོད་ཆེ་
བ་དང༌། ངན་ངོན་གྱིས་འཚོ་ལ་བཟང་རྒྱུ་ལ་སྤྱོད་ཀྱང་མི་གཡེང་བ་དང༌།
གོ་གསལ་ལ་གཏིང་མི་རྟོ གས་པ་དང་། འགྲོགས་བདེ་ལ་མིག་སུས་ཀྱང་མི་
ཁེངས་པ་དང༌། བཀུར་བར་ཡང་ཞིང་ལྗིད་ཆེ་བ་དང༌། སྙན་ངག་ཤས་
ཆུང་ལ་ཆོས་སྐད་ལ་བརྟེན་པ་དང༌། བརྒལ་ལན་དང་ཟེར་སྒྲོས་ཉུང་ལ་དོན་
གཏན་ལ་ཕེབས་པ་དང་། གཤགས་རལ་དང་ཟུར་ཟ་ཉུང་ལ་དོན་རྣ་བར་
སྐྱེལ་མཁས་པ་དང༌། གཞུང་ལུགས་ཐམས་ཅད་མ་འདྲེས་ལ་འགལ་བ་མེད་



106 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པར་སྟོན་པ་དང༌། མན་ངག་གི་རྒྱ བ་བརྟེན་སྡེ་སྣོད་ལ་བྱེད་ཅིང་མན་ངག་ལ་
སྦྱོར་ལམ་རྣམ་བཞིར་སེམས་པ་དང༌། ཆོས་དང་གང་ཟག་ལ་ཉེས་པ་མི་
བ རྗོད་ཅིང་སྡིག་གྲོགས་ལ་མི་ཉན་པ་དང༌། རིག་པ་དང་མན་ངག་གི་རྣམ་
གྲངས་མང་པོ་མི་ཟློས་ཤིང་ཤེས་བྱ་ཐམས་ཅད་ལ་བྱང་ཆེ་བ་དང༌། སྡེ་དགོན་
ལ་ཕྱོགས་རིས་མི་བྱེད་ཅིང་དད་ལྡན་ལ་དགྱེས་པ་དང༌། བླ་མ་སངས་རྒྱ ས་སུ་
ཤེས་ཤིང་གྲོགས་ལ་དག་སྣང་ཆེ་བ་དང༌། རྩེ་རེག་དང་ད མ་དོག་ཆེ་ཡང་
འཛིན་ཆགས་ཆུང་བ་དང་། རྟག་ཏུ་དཔྱད་བདར་བྱེད་ཅིང་ཕྱིར་རྗེས་སུ་
བལྟ་བ་དང༌། དམན་ས་བཟུང་ནས་བསྟན་པ་མཐའ་དག་གི་བདག་པོ་མཛད་
པ་དང༌། འཇིག་རྟེན་གྱི་བྱ་བ་ངན་པ་སྤངས་ནས་སྡེ་སྣོད་ལ་རྫོ གས་པར་སློབ་
པའི་སྐྱེས་བུ་ཆེན་པོ་སྔར་ཇི་སྙེད་བསྟན་པ་རྣམས་སོ། །རྣམ་ པར་ཐར་པ་དེ་
ད ག་དང་ལྡན་པ་ལ་ཇོ་བོ་བཀའ་གདམས་པ་ཞེས་ཀྱང་བྱ། ལྷ་ཆོས་བདུན་
ལྡན་ཞེས་ཀྱང་བྱ། དྲང་སྲོང་ཆེན་པོའི་བཀའ་བརྒྱུད་ཅེས་ཀྱང་བྱ་སྟེ། དེ་ལྟ་
བུའི་མཛད་སྤྱོད་ཀྱི་རྗེས་སུ་འབྲང་ཞིང་སྙིང་ཐག་པ་ནས་ལྷུར་ལེན་པར་་་་་་་
བྱའོ༑ ༑ ཞེས་གསུངས་པ་འདི་དག་ལ་ཞིབ་ཏུ་བསམས་ན་རེ་རེ་ལའང་གོ་རྒྱུ་
ཆེན་པོ་རེ་ཡོད་པར་འདུག་གོ །པོ་ཏོ་བ་ཡབ་སྲས་ཀྱི་མཛད་སྤྱོད་ཀྱི་སྡོམ་
ཚིག་རྣམ་ཐར་མཛེས་པའི་ པདྨོ་ལས་འབྱུང་བ་ཡང་བཀའ་གདམས་པ་ཐུན་་་་
མོང་གི་མཛད་སྤྱོད་ཡིན་པས། ཤིན་ཏུ་ངོ་མཚར་བ་མཆིས་ཀྱང་འདིར་མང་
དོགས་ནས་མ་བཀོད་པས་ཆོས་འབྱུང་གསལ་སྒྲོན་སོགས་ལས་ཤེས་པར་་་་་་༌
བགྱིས་ཏེ་དད་པ་བསྒོམ་ཞིང་སྨོན་པའི་ གནས་སུ་བྱའོ། །
རང་དོན་ཡིད་བྱེད་སྤྲོས་པ་དབེན་གནས་སུ། །ངོ་ཚ་ཁྲེལ་ཡོད་ཀ་ཤིའི་
，



-
གཉིས་པ་གྲུབ་མཐའ་སོ་སོའི་བྱུང་ཚུལ།
107
གོས་ཀླུབས་ཏེ། །བག་ཡོད་ཀྲྀཥཱ་སཱ་རའི་བ གས་པའི་སྟེང༌། །དྲན་དང་ ཤེས་
བཞིན་བརྟན་པོའི་སྐྱིལ་ཀྲུང་བཅས། །གཙུག་ན་རིན་ཆེན་རྣམ་གསུམ་ཐོར་
ཅོག་བཅིངས། །ལུས་ལ་ལྷ་བཞིའི་ཚངས་སྐུད་དཀར་པོ་འཆང་། །ངག་
ནས་ སྡེ་སྣོད་གསུམ་གྱི་གསང་ཚིག་འདོན། །སེམས་ཀྱི་རིལ་བ་བསླབ་གསུམ་
བདུད་རྩིས་གཏམས། །ཀུན་རྫོབ་བྱང་ཆུབ་སེམས་ཀྱི་ཐབ་ཁུང་དུ། །དོན་
དམ་བྱང་སེམས་བྱིན་ཟ་འ བར་བ་ལ། །རང་ཉིད་གཅེས་པར་འཛིན་པའི་
ཡམ་ཤིང་དང༌། །འཇིག་ལྟའི་མར་ཁུ་བསྲེག་པའི་མཆོད་སྦྱིན་བརྩོན། །ཕྱི་
གཙང་ནང་གཙང་པད་མའི་སྦུབས་འདྲ་བ། །བཀའ་གདམས་དྲང་སྲོང་
ཚོ གས་ཀྱི་རྣམ་ པར་ཐར། །ཐོས་པས་ཡིད་རབ་འཕྲོག་འདི་གླེང་བ་ཡི། །
བདག་གི་ལྕེ་ཡང་སྐལ་བ་བཟང་སྙམ་སེམས། །གྲུབ་མཐའ་ཀུན་དང་མཉེས་
གཤིན་པས། །ཆགས་སྡང་རྩོད་པ་ཡོངས་བྲལ་བར། །གཙུག་གི་རྒྱན་དུ་
འཛིན་བྱེད་པ། །དེ་ཡི་བྱུང་བ་མདོ་ཙམ་སྨྲས། །
གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་ལེགས་བཤད་
ཤེལ་གྱི་མེ་ལོང་ལས། བཀའ་གདམས་པའི་གྲུབ མཐའ་བྱུང་ཚུལ་བཤད་
ཟིན་ཏོ། ། ། ། །
༣ བཀའ་བརྒྱུད་པ།
༄༅། །ངེས་དོན་ཟབ་མོའི་བདུད་རྩིས་ཆེར་མྱོས་པས། །གཉུག་མ་འོད་
གསལ་དོན་དམ་གཤིས་ཀྱི་ངང༌། །ལྡང་འཇུག་སྤྲོས་པ་མེད་པར་རྟག་མནལ་
བ༑ ༑ བཀའ་བརྒྱུད་པར་གྲགས་གྲུབ་མཐའི་བྱུང་བ་གླེང་། །
，



108 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བཀའ་བརྒྱུད་པ་བྱུང་ཚུལ་ལ་གསུམ། བཀའ་བརྒྱུད་པ་སོ་སོའི་བྱུང་
ཚུལ་དང་། དེ་དག་གི་ལྟ་སྒོམ་སོགས་ཀྱི་རྣམ་གཞག དེ་ལ་ཅུང་ཟད་དཔྱད་
པའོ༑ ༑
(༡) བཀའ་བརྒྱུད་པའི་མིང་བྱུང་ཚུལ།
༄༅། །དུས་ཕྱིས་ཀྱི་འབྲུག་པའི་ཡི་གེ་འགའ་ཞིག་ན། མར་མི་དང༌།
གླིང་རས་པ་སོགས་ན་བཟའ་དཀར་པོ་གསོལ་བ་ཙམ་ལ་བས མས་དཀར་་་་་་༌
བརྒྱུད་ཅེས་བྲིས་པའང་སྣང་མོད། བཀའ་བརྒྱུད་ཅེས་ཡོངས་སུ་གྲགས་པ་
འཐད་དེ། བཀའ་བ བས་ཀྱི་གདམས་པའི་ བརྒྱུད་འཛིན་ཡིན་པས། དེ་སྐད་
དུ་གྲགས་ པས་སོ། །
(༢) བཀའ་བརྒྱུད་སྤྱིའི་བྱུང་ཚུལ།
༄༅། །བཀའ་བརྒྱུད་པ་ལ། མར་བའི་བརྒྱུད་འཛིན་དང་། ཁྱུང་
པོའི་བརྒྱུད་འཛིན་གཉིས་བྱུང་བ་ལས། རྡོ་རྗེ་འཆང་ནས་ཏེ་ལོ་ནཱ་རོའི་བར་
དུ་བྱོན་པའི་ བཀའ་བབས་ཀྱི་གདམས་པ་རྣམས་མར་བ་ལ་མངའ་བས། དེའི་
ཆོས་བརྒྱུད་འཛིན་པ་རྣམས་ལ་བཀའ་བརྒྱུད་པ་ཞེས་ཟེར་རོ། །
བཀའ་བ བས་ཀྱི་གདམས་པ་བྱོན་ཚུལ་ནི། ཏི་ལོ་བ་ལ་བཀའ་བ བས་
བཞིའི་གདམས་པ་མངའ་སྟེ། རྡོ་རྗེ་འཆང་། རྒྱལ་པོ་ཨིནྡྲ་བྷཱུ་ཏི། ཀླུ་ལས་
གྱུར་པའི་རྣལ་འབྱོར་མ། ས་བདག་བྷི་སུ་ཀམྤ། ས་ར་ཧ། ཀླུ་སྒྲུབ་ཞབས།
ཏི་ལོ་བ་སྟེ། གསང་འདུས་དང༌། གདན་བཞི་དང་། ཆོས་དྲུག་གི་སྒྱུ་



109
གཉིས་པ་གྲུབ་མཐའ་སོ་སོའི་བྱུང་ཚུལ།
ལུས་དང༌། འཕོ་བའི་བཀའ་བབས་དང༌། རྡོ་རྗེ་འཆང་། ཡེ་ཤེས་ཀྱི་
མཁའ་འགྲོ་མ། ཀུ་ཀུ་རི་པ། ཙཆ་ཡ་པ། ཏི་ལོ་བ་སྟེ། སྒྱུ་མ་ཆེན་པོ་
དང༌། ཆོས་དྲུག་གི་རྨི་ལམ་གྱི་བཀའ་བབས་དང་། རྡོ་རྗེ་འཆང་། ཕྱག་
ན་རྡོ་རྗེ། ཌོམི་ཧེ་རུ་ཀ ། བྷི་ན་བཛྲ། ལྭ་བ་པ། ཏིལ་བརྡུང་ཞབས་ཏེ།
བདེ་མཆོག་སོགས་མ་རྒྱུད་མཐའ་དག་དང༌། ཆོས་དྲུག་གི་འོད་གསལ་གྱི་
བཀའ་བབས་དང༌། རྡོ་རྗེ་འཆང་། ཕྱག་ན་རྡོ་རྗེ། ཡན་ལག་མེད་པའི་
རྡོ་རྗེ། པདྨ་བཛྲ། ཌཱ་ཀི་མ་སྐལ་བ་བཟང་མོ། ཏི་ལོ་བ་སྟེ། དགྱེས་པ་རྡོ་རྗེ་
དང་། ཆོས་དྲུག་གི་གཏུམ་མོའི་བཀའ་བབས་རྣམས་སོ། །བཀའ་བ བས་
བཞིའི་ངོས་འཛིན་དང་གོ་རིམ་ཅུང་ཟད་མི་འདྲ་བ་འགའ་རེ་ཡང་སྣང་ངོ༌། །
མཁས་གྲུབ་ཁྱུང་བོ་ལ་ཡང་། ཡེ་ཤེས་ཀྱི་མཁའ་འགྲོ་མ་གཉིས་སོགས་
ལས་བྱུང་ བའི་བཀའ་བབས་ཀྱི་གདམས་པ་མངའ་བས་དེའི་བརྒྱུད་འཛིན་་་་་་་
རྣམས་ལའང་བཀའ་བརྒྱུད་པར་འབོད་དོ། །དེ་ལྟ་ན་བཀའ་བརྒྱུད་པ་ལ་
གཉིས་ཏེ། ཤངས་པ་བཀའ་བརྒྱུད་དང་། དྭགས་པོ་བཀའ་བརྒྱུད་དོ། །
(༣) བཀའ་བརྒྱུད་སོ་སོའི་མིང་བྱུང་ཚུལ།
<༡> ཤངས་པ་བཀའ་བརྒྱུད།
༄༅། །སྔ་མ་གོང་ལ་ཟེར་ནི་མཁས་གྲུབ་ཁྱུང་བོ་ལས་བརྒྱུད་པ་སྟེ། དེ་
ནི་རུས་ཁྱུང་བོ་གཞོན་ནུའི་དུས་བོན་ལ་ཞུགས་པས་ཐུགས་ལམ་འཐད་པ་རྫོཊ་
ཆེན་བསླབས། དེ་ལའང་ཐུགས་བློ་མ་ཁེལ་བར་བལ་བོར་སུ་མ་ཏི་ལ་ལོ་ཙཱ་



11༠ ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བསླབས་ནས་ཆོས་ཀྱི་འབྱུང་ཁུངས་རྒྱ་གར་དུ་བྱོན། ལོ་ལྔ་བཅུ་ཙམ་གྱི་རིང་
ལ་རྒྱ་བལ་བོད་གསུམ་དུ་འབྱོན་བཞུད་མཛད། རྒྱ་བལ་དུ་བླ་མ་མཁས་པ་
དང་གྲུབ་པ་ཐོབ་པ་བརྒྱ་དང་ལྔ་བཅུ་བསྟེན་ནས། མདོ་སྔགས་ཀྱི་གཞུང་
དང་མན་ངག་མཐའ་ཡས་པ་ཐུགས་སུ་ཆུད། ཐུན་མོང་གི་བླ་མ་རྡོ་རྗེ་གདན་
པ་ཆེན་པོ། མེ་ཏྲི་བ། སྦས་པའི་རྣལ་འབྱོར། རཱ་ཧུ་ལ་སྟེ་བཞི། ཐུན་
མོང་མ་ཡིན་ པ་ཡེ་ཤེས་ཀྱི་མཁའ་འགྲོ་མ་ནི་གུ་མ། སུ་ཁ་སི་ནྟི་སྟེ་དྲུག་པོ་དེ་
གཙོ་བོར་མཛད། ནི་གུ་མ་ནི་ནཱ་རོ་བའི་ལྕམ་ཡིན་ལ་འཇའ་ལུས་བརྙེས་ནས་
མཁའ་འགྲོའི་ཚོགས་དཔོན་ལ་འབྱོན་པ་དང་མཇལ། སྒྱུ་ལུས་ཀྱི་ལམ་གྱི་
དབང་དང༌། ཆོས་དྲུག་རྡོ་རྗེའི་ཚིག་རྐང་། སྒྱུ་མ་ལམ་རིམ་སོགས་གདམས་
པ་མང་དུ་གསུངས། མི་ཏྲི་བ་ལས་ཡེ་ཤེས་མགོན་པོའི་ཆོས་སྐོར་གསན།
བོད་དུ་བྱོན་ནས་གླང་རི་ཐང་བ་ལས་བསྙེན་པར་རྫོགས། འཕན་ཡུལ་འཇོག་
པོ་རི་ལ་བཞུགས་སྐབས། རྒྱ་གར་ནས་བླ་མ་ར་ཧུ་ལ་གུཔྟ་བཛྲ་ཆོས་སྒོ་སྐྱེལ་
དུ་བྱོན་ནས་རྒྱུད་སྡེ་ལྔའི་དབང་དང༌། མགོན་པོའི་སྐོར་སོགས་སྤྱི་ལ་གྲགས་
པ་དང་མ་གྲགས་པའི་གདམས་པ་མཐའ་ཡས་པ་གནང་། མཁའ་འགྲོས་
ལུང་བསྟན་པ་བཞིན་གཡས་རུ་ཤངས་སུ་བྱོན་ནས་ལོ་གསུམ་གྱི་ནང་དུ་ཞང་་་་
ཞང་གི་དགོན་པས་གཙོས་པའི་དགོན་པ་བརྒྱ་རྩ་བརྒྱད་བཏབ། དེ་ཕྱིན་
ནས་ ཤངས་པ་བཀའ་བརྒྱུད་དུ་གྲགས། གྲྭ་བ་ཁྲི་ཚོ་བརྒྱུད་འདུས། དེར་ལོ་
སུམ་ཅུའི་རིང་འགྲོ་དོན་མཛད། སྐུ་ལུས་ཀྱི་བཀོད་པ་བརྒྱ་རྩ་བརྒྱད་གཅིག་
ཅར་སྟོན་པ། རི་བྲག་ལ་ཐོགས་མེད་དུ་བཞུད་པ། བུམ་པའི་ནང་དུ་ཞག་
བདུན་བཞུགས་པ། ནམ་མཁའ་ལ་བཞུགས་ནས་ཆོས་གསུངས་པ་སོགས་ཡ་
-



གཉིས་པ་གྲུབ་མཐའ་སོ་སོའི་བྱུང་ཚུལ།
111
མཚན་པའི་རྣམ་ཐར་མང་། སློབ་མ་བསམ་གྱིས་མི་ཁྱབ་ཀྱང་གཙོ་བོ་ནི།
སྨེའུ་སྟོན་པ། གཡར་བོ་རྒྱ་མོ་ཆེ། རྡུལ་སྟོན་རིན་དབང་། ལ་སྟོད་དཀོན་
མཆོག་མཁར། རྨོག་ལྕོ གས་པ་རིན་ཆེན་བརྩོན་འགྲུས། ཞང་སྒོམ་ཆོས་
སིང་རྣམས་ཡིན། རྨོག་ལྕོགས་པའི་ སློབ་མ་སྐྱེར་སྒང་བ་ཆོས་ཀྱི་སེང་གེ།
དེའི་སློབ་མ་གཉན་སྟོན་ཆོས་ཀྱི་ཤེས་རབ། དེའི་སློབ་མ་སངས་རྒྱས་སྟོན་པ་
སྟེ་དེ་ཡན་ཆད་ལ་བརྒྱུད་པ་རིན་ཆེན་བདུན་བརྒྱུད་ཟེར།
སངས་རྒྱས་སྟོན་པའི་སློབ་མ་ཨའི་སེང་གེས་གདན་ས་བསྐྱངས། ཤངས་
སྟོན་གྱིས་འཇིག་དང་། མཁས་བཙུན་གཞོན་ནུ་གྲུབ་ཀྱིས་བསམ་སྡིངས་
བཏབ་པས་འཇག་བསམ་གཉིས་སུ་གྱེས། ཤངས་སྟོན་གྱི་སློབ་མ་རྒྱལ་མཚན་
འབུམ༑ དེའི་སློབ་མ་འཇག་ཆེན་བྱམས་པ་དཔལ་ལ་རྗེ་བླ་མ་ཙོང་ཁ་པ་ཆེན་
པོས་ཀྱང༌། ཤངས་ཆོས་འགའ་ཞིག་གསན་ཅིང༌། འཇག་པའི་སློབ་བརྒྱུད་
མུས་ཆེན་ནམ་མཁའི་རྣལ་འབྱོར་བ་ལ་མཁས་གྲུབ་ཐམས་ཅད་མཁྱེན་པས་་་
མགོན་པོ་ཕྱག་དྲུག་པའི་ཆོས་སྐོར་སོགས་གསན་ནོ། །ཕ་རྒོད་ཀུན་དགའ་
བཟང་པོས་རྟ་ནག་རྡོ་རྗེ་གདན་བཏབ་ཅིང་། དེའི་སྲས་དྲན་ཆོག་དོན་ཡོད་
རྒྱལ་མཚན་དང༌། དེའི་སྲས་རྒྱལ་བ་དགེ་འདུན་རྒྱ་མཚོའི་ཡབ་རྗེ་ཀུན་
དགའ་རྒྱལ་མཚན་དང༌། ཕྱིས་ཀྱི་གྲུབ་ཆེན་ཐང་སྟོང་རྒྱལ་པོར་གྲགས་པ་
ཡང་ཤངས་པའི་ཆོས་བརྒྱུད་འཛིན་པ་འདྲ་བས་ལྕགས་ཟམ་ཕྱོགས་སུའང་་་༌༠༠
ཤངས་ཆོས་དར་བར་སྣང་ངོ༌། །
ཤངས་ཆོས་གཙོ་བོར་གྱུར་པ་ནི། བདེ་མཆོག ཀྱེ་རྡོར། མ་ཧཱ་མཱ་ཡཱ།
གསང་འདུས། རྡོ་རྗེ་འཇིགས་བྱེད་དེ་རྒྱུད་སྡེ་ལྔའི་སོ་སོའི་དབང་དང༌།
E



112 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
སྡོམ་པའི་དབང་། སྒྱུ་ལུས་དབང་མོ་ཆེ། མཁའ་སྤྱོད་བཀའ་ལྔ། ནི་གུའི་
ཆོས་དྲུག སྒྱུ་མ་ལམ་རིམ། འཆི་མེད་འཁྲུལ་འཁོར། ལམ་ཁྱེར་སུ་ཁའི་
སྐོར་སོགས། ཕྱག་ཆེན་གཱའུ་མ། ཡེ་ཤེས་མགོན་པོའི་ཆོས་སྐོར། བདེ་
མཆོག་ལྷ་ལྔ། ཕག་མོ་གསང་སྒྲུབ། སྤྱན་རས་གཟིགས། རྣམ་འཇོམས།
ཕྱག་རྡོར། མི་གཡོ་བ་སོགས་ཀྱི་དབང་བཀའ། སྐྱེར་སྒང་ལུགས་ཀྱི་སྤྱན་
རས་གཟི གས་དང་རྟ་མགྲིན་སོགས་ཏེ། གྲུབ་མཐའ་ཐམས་ཅད་ལ་ཁྱབ་ཆེའོ།།
ཕྱག་ཆེན་གཱའུ་མ་ཞེས་པ་བདེ་བ་དང་། སྟོང་པ་གཱའུ་ཁ་སྦྱོར་བཞིན་
དབྱེར་མེད་དུ་བསྒོམས་ནས་འོད་གསལ་མངོན་དུ་བྱེད་པའི་གདམས་པ་སྟེ།
དྭགས་པོ་བཀའ་བརྒྱུད་ཀྱི་ཕྱག་ཆེན་དང་གནད་གཅིག་པར་སྣང་། མཁས་
གྲུབ་ཁྱུང་པོས་མཛད་པའི་གཞུང་ཆེ་རིགས་མི་འདུག་པས། ལྟ་བའི་བཞེད་
ཚུལ་ཞིབ་ཏུ་མ་ཤེས་ལ། བླ་མགོན་དབྱེར་མེད་ ཀྱི་སྒྲུབ་ཐབས་སུ་རྟོ གས་པ་
སྐྱེས་ཚད་སྡོང་པོ་རྩ་བ་ནས་བཅད་པ་བཞིན་ཐག་ཆོད་ན་ཞེས་དང༌། སྣང་
སྲིད་རང་གྲོལ་ཞེས་དང་། ཡིད་ལ་བྱར་མེད་ཅེས་སོགས་ཀྱི་ཚིག་རིས་ནི་ཕྱག་
ཆེན་པ་དག་གི་ཟེར་སྒྲོས་དང་མཚུངས་པར་སྣང་ངོ༌།།
༢> དྭགས་པོ་བཀའ་བརྒྱུད།
༄༅། །དྭགས་པོ་བཀའ་བརྒྱུད་ནི། མར་བ་ལོ་ཙཱ་བ་ཆོས་ཀྱི་བློ་གྲོས་
་ལས་བྱུང་བ་ཡིན་ཏེ། དང་པོ་འབྲོག་མིའི་དྲུང་དུ་ལོ་ཙཱ་བསླབས། ཕྱིས་སུ་
རྒྱ་གར་དུ་ལན་གསུམ་བལ་པོར་ལན་བཞིར་བྱོན། པཎ་ཆེན་ནཱ་རོ་བ།
མངའ་བདག་མེ་ཏྲི་བ། དཔལ་ཡེ་ཤེས་སྙིང་པོ། གྲུབ་ཆེན་ཞི་བ་བཟང་པོ་
ལ་སོགས་པའི་མཁས་གྲུབ་ཀྱི་བླ་མ་བརྒྱ་རྩ་བརྒྱུད་ལ་གཏུགས། གསང་བ་



བ་མཐའ་སོ་སོའི་བྱུང་ཚུལ།
113
འ དུས་པ་ལ་སོགས་ པའི་རྣལ་འབྱོར་ཕ་མའི་རྒྱུད་ཀྱི་བཤད་པ་གདམས་ངག་་་་
ལག་ལེན་དང་བཅས་པ་ཞིབ་ཏུ་སྦྱངས། མེ་ཏྲི་བ་ལ་བ རྟེན་ནས་ཕྱག་རྒྱ་ཆེན་
པོའི་རྟོགས་པ་མཐར་ཐུགས་པ་ཐུགས་ལ་འཁྲུངས། བོད་དུ་བྱོན་ནས་སློབ་
མ་མང་དུ་བསྐྱངས་པ་ལས། གཙོ་བོ་ནི་ཀ་ཆེན་བཞིར་གྲགས་པ་སྟེ། རྔོག་
སྟོན་ཆོས་སྐུ་རྡོ་རྗེ། མཚུར་སྟོན་དབང་ངེ་། མེས་སྟོན་ཚོན་པོ། མི་ལ་
རས་པ་རྣམས་སོ། །
དེ་དག་ལས་མེས་རྔོག་མཚུར་གསུམ་ལ་བཤད་རྒྱུན་གྱི་བཀའ་བབས་ ་་༌༌
པས། སློབ་བརྒྱུད་རིམ་པར་བྱོན་པ་རྣམས་ཀྱིས། གསང་བདེ། དགྱེས་
རྡོར། གདན་བཞི། མ་ཧཱ་མཱ་ཡ་སོགས་ཀྱི་དབང་དང་བརྒྱུད་ཀྱི་བཤད་པ་
རྒྱ་ཆེར་སྤེལ་ཞིང༌། མཚུར་སྟོན་དབང་གི་རྡོ་རྗེ་ལས་བརྒྱུད་པའི་གསང་བ་
འདུས་པའི་དབང་དང་རྒྱུད་ཀྱི་བཤད་པ་བུ་སྟོན་ཐམས་ཅད་མཁྱེན་པ་དང་་་་
རྒྱལ་བ་ཙོང་ཁ་པ་ཆེན་པོ་ལ་བྱོན་པ་ཡིན་ནོ། ། །
རྗེ་བཙུན་མི་ལ་རས་པ་ལ་སྒྲུབ་པའི་བཀའ་བབས་པ་ཡིན་ལ། དེ་ཉིད་
མངའ་རིས་གུང་ཐང་དུ་འཁྲུངས། ཡབ་གཤེགས་སྔ་བར་བརྟེན་ཨ་ཁུ་དང་
ཨ་ནེས་ཤིན་ཏུ་མནར་བས་མ་བཟོད་པས་མཐུ་བསླབས་ནས་དགྲ་མང་པོ་་་་༌༌་
བསད། སླད་ནས་སྡིག་པ་ལ་འགྱོད་དེ་མར་བའི་དྲུང་དུ་བྱོན། སྡིག་པ་སྦྱོང་
བའི་ཆེད་དུ་རེ་ཞིག་ཆོས་མ་གནང་བར་མཁར་ལས་སོགས་དཀའ་སྤྱད་མང་པོ་
བྱེད་དུ་བཅུག་པའི་མཐར་དབང་དང་གདམས་ངག་རྫོགས་པར་གནང་།
མོད་ལ་སྙིང་རུས་དང་དཀའ་སྤྱད་དྲག་པོས་བསྒོམས་པས་སྐུ་ཚེ་དེ་ཉིད་ལ་་་་༌
མཆོག་གི་དངོས་གྲུབ་བརྙེས། སློབ་མ་གྲུབ་ཐོབ་རས་རྐྱང་གྱོན་པ་བྱ་ཁྱུ་



114. ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འཕུར་བ་ལྟ་བུ་བྱོན་པ་ལས་གཙོ་བོར་གྱུར་པ་ནི། ཉི་མ་ལྟ་བུ་དྭགས་པོ་ལྷ་
རྗེ་དང༌། ཟླ་བ་ལྟ་བུ་རས་ཆུང་བ་གཉིས་སོ། །
རས་ཆུང་བ་རྒྱ་གར་དུ་ལན་གཉིས་བྱོན་པའི་སྐབས། བླ་མ་ཝ་ལ་ཙནྡྲ་
ལས་ཕྱག་རྡོར་གཏུམ་པོ་ཁྱུང་ཤམ་ཅན་གྱི་གདམས་པ་གསན། ཕྱི་མ་རྗེ་
བཙུན་གྱི་བཀའ་ལས་ལུས་མེད་མཁའ་འགྲོའི་ཆོས་སྐོར་དགུ་ཡོད་པ་ལས་ལྔ་་་
མར་བས་གདན་དྲངས། ད་དུང་བཞི་ཡོད་པ་ཁྱོད་སོང་ལ་ལོངས་ཤིག་
གསུངས་པས། རས་ཆུང་བ་རྒྱ་གར་དུ་ཕྱིན་ནས་ནཱ་རོ་དང་མེ་ཏྲི་གཉིས་ཀའི་
དངོས་སློབ་ཏི་ཕུ་བ་ལ་ཞུས། གཞན་ཡང་གདམས་ངག་མང་དུ་གསན་ནས། །
བོད་དུ་བླ་མ་མི་ལ་ལ་ཕུལ། མི་ལས་ངམ་རྫོང་སྟོན་པ་ལ་གནང་བས། དེས་
ཡིག་སྣ་ཡང་བརྩམས། དེ་ནས་མཆེད་པ་ལ་བདེ་མཆོག་སྙན་བརྒྱུད། རས་
ཆུང་བ་ཉིད་ནས་གཞན་ལ་མཆེད་པ་ལ་རས་ཆུང་སྙན་བརྒྱུད་དུ་གྲགས་སོ། །
མི་ལའི་སློབ་མ་ཉི་མ་ལྟ་བུ་དྭགས་པོ་ལྷ་རྗེ་ནི། བཅོམ་ལྡན་འདས་ལ་
མདོ་ཏིང་ངེ་འཛིན་རྒྱལ་པོ་ཞུ་མཁན་གྱི་ཟླ་འོད་གཞོན་ནུ་ཡིན་པར་བཤད། །
གཞོན་ནུའི་དུས་སྨན་བསླབས་ནས་མཁས་པར་གྱུར་པས་ལྷ་རྗེར་གྲགས། ཇོ་
མོ་གཅིག་ཀྱང་ཁབ་ཏུ་བཞེས་པ་ལ་དགུང་ལོ་ཉི་ཤུ་རྩ་འགའ་བཞེས་དུས་ཇོ་མོ་་
དེ་འདས་པས་ཐུགས་སྐྱོ་སྟེ་བཀའ་གདམས་པའི་དགེ་བཤེས་ཤ་བ་གླིང་པ་ལས་
བསྙེན་པར་རྫོགས། བྱ་ཡུལ་བ། སྙུག་རུམ་པ། ལྕགས་རི་གོང་ཁ་བ་རྣམས་
ལ་བཀའ་གདམས་ཀྱི་ཆོས་མང་དུ་གསན། རྗེ་མི་ལའི་སྙན་པས་ཐུགས་འཕྲོག་
སྟེ་མཇལ་དུ་བྱོན་པས་དགྱེས་བཞིན་དུ་རྗེས་སུ་བཟུང་སྟེ་གདམས་ངག་ཐམས་་
ཅད་རྫོགས་པར་གནང་ཞིང་བསྒོམས་པས་རྟོ གས་པ་ཁྱད་པར་ཅན་ཐུགས་ལ་་བ་



115
-
--
-
-
གཉིས་པ་གྲུབ་མཐའ་སོ་སོའི་བྱུང་ཚུལ། །
འཁྲུངས༑ བཀའ་གདམས་ཀྱི་ལམ་རིམ་དང་མི་ལའི་ཕྱག་ཆེན་གྱི་གདམས་པ་
གཅིག་ཏུ་དྲིལ་ནས་ལམ་རིམ་ཐར་རྒྱན་མཛད། འདི་ནས་བཟུང་བཀའ་ཕྱག་
ཆུ་བོ་གཉིས་ལ་འདྲེས་སུ་གྱུར། ཕྱག་རྒྱ་ཆེན་པོ་ལྷན་ཅིག་སྐྱེས་སྦྱོར་བྱ་བའི་
ཁྲིད་རིམ་གྱིས་སློབ་མ་བཀྲི་བར་མཛད། མར་མི་སྒམ་པོ་ཕ་གསུམ་གྱི་རྣམ་
པར་ཐར་པ་ནི་བསམ་གྱིས་མི་ཁྱབ་པས་འདིར་མདོ་ཙམ་ལས་འབྲིར་མ་ལངས་
ཀྱང་། རྒྱས་པར་གཞན་དུ་ཤེས་སོ། །མཉམ་མེད་དྭགས་པོ་ལྷ་རྗེའི་རྗེས་
འབྲང་རྣམས་ལ་དྭགས་པོ་བཀའ་བརྒྱུད་པ་ཞེས་ཟེར་ཞིང་། དེ་ལ་ཡང་ནང་
གསེས་ཀྱིས་ཕྱེ་ན། ཀརྨ་བཀའ་བརྒྱུད་དང་། དེ་བཞིན་དུ། ཕག་གྲུ་
དང༌། ཚལ་པ་དང༌། འབྲི་གུང་བ་དང༌། འབྲུག་པ་དང་། སྟག་ལུང་
དང༌། འབའ་རོམ་དང༌། གཡའ་བཟང་དང་། ཁྲོ་ཕུའི་བཀའ་བརྒྱུད་
རྣམས་སོ་སོར་གྱེས་སོ། །
【2】 ཀརྨ་བཀའ་བརྒྱུད།
ཀརྨ་བཀའ་བརྒྱུད་ནི། མཉམ་མེད་དྭགས་པོ་ལྷ་རྗེའི་སློབ་མ་ཀརྨ་བ་
དུས་གསུམ་མཁྱེན་པའམ་ཁམས་པ་དབུ་སེ་ཞེས་གྲགས་པ་ལས་བརྒྱུད་པ་སྟེ།
དེ་ནི་དགུང་ལོ་བཅུ་དྲུག་པ་ལ་ཏྲེ་བོ་མཆོག་གི་བླ་མ་ལས་རབ་ཏུ་བྱུང་། ཇོ་
བོ་རྗེའི་སློབ་མ་ཡོལ་ཆོས་དབང་སོགས་བསྟེན་ནས་ཇོ་བོ་རྗེ་ནས་བརྒྱུད་པའི་་་
གདམས་པ་གསན། དགུང་ལོ་བཅུ་དགུ་བ་ལ་དབུས་སུ་བྱོན་ནས་སྟོད་ལུང་
རྒྱ་དམར་བ་དང༌། ཕྲུ་བ་ཆོས་ཀྱི་སེང་གེ་ལ་བྱམས་ཆོས་དང་དབུ་ཚད་གསན་
ནས་མཁས་པར་བསླབས། ཤ་ར་བ་ལས་བཀའ་གད མས་ལམ་རིམ་དང༌། པ་
ཚབ་ལོ་ཙཱ་བ་ལས་དབུ་མ་གསན། མལ་འདུལ་འཛིན་ལས་བསྙེན་པར་རྫོ གས་



116 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཤིང་འདུལ་བ་བསླབས། དགུང་ལོ་སོ་གསུམ་པ་ལ་དྭགས་པོ་ལྷ་རྗེ་དང་
མཇལ་ཏེ་སྙིང་པོའི་དོན་ལ་སྒྲོ་འདོགས་ཆོད། ལོ་རོར་རས་ཆུང་བ་དང་
མཇལ་ནས་ཆོས་དྲུག་སོགས་ནཱ་རོ་མི་ཏྲིའི་གདམས་ངག་ཇི་སྙེད་པ་གསན།
གཞན་ཡང་བླ་མ་མང་པོ་ལས་གདམས་པ་དུ་མ་མནོས། དབེན་གནས་མང་
པོར་སྒྲུབ་པ་མཛད་པས་གྲུབ་པའི་གོ་འཕང་མཐོན་པོར་གཤེགས། ཕྱིས་སུ་
ཀརྨ་ལྷ་སྟེང་གི་དགོན་པ་བཏབ་པས་ཀརྨ་བ་ཞེས་ཐོགས་ཤིང་། མཚུར་ཕུར་
ཡང་དགོན་པ་བཏབ། སྐལ་བཟང་གི་སངས་རྒྱས་དྲུག་པ་སེང་གེའི་རྣམ་
འཕྲུལ་ཡིན་པར་བཤད་ཅིང་། སློབ་མ་སངས་རྒྱས་རས་ཆེན་དང༌། དེའི་
སློབ་མ་སྤོམ་བྲག་པ་སོགས་བྱུང་། དུས་གསུམ་མཁྱེན་པས་དབུ་ཞྭ་ནག་པོ་
གསོལ་བས་ཞྭ་ནག་ཅན་དུ་གྲགས་ཟེར་ཡང་། ཀརྨ་པཀྵི་ལ་ཧོར་རྒྱལ་པོས་
ལས་ཀའི་ཞྭ་ནག་པོ་ཞིག་ཕུལ་བས་དེ་ཕྱིན་གྱི་སྐྱེ་བརྒྱུད་རྣམས་ལ་ཞྭ་ནག་ཅན་་
དུ་གྲགས་པར་ངེས་སོ། །
དེང་སང་རྒྱལ་པོའི་བློན་པོ་རྣམས་ཀྱི་ལས་ཚན་ཆེ་ཆུང་ཞྭའི་ཏོག་གི་ཁྱད་
པར་གྱིས་བྱེད་པ་འདི་ཆེན་པོ་ཆིང་གི་སྲིད་སྐྱོང་བའི་ལུགས་སྲོལ་གསར་བ་་་་
ཡིན་གྱི། ཧོར་དང་རྒྱའི་རྒྱལ་སྲིད་ ཀྱི་དུས་སུ་ཞྭའི་དབྱིབས་ ཀྱིས་འབྱེད་པས།
རྒྱལ་པོའི་ཏི་ཤི་བཀུར་བ་རྣམས་ལ་ཞྭ་ནག་གསེར་མདོངས་ཅན་འབུལ་བའི་་་་
སྲོལ་ཡོད་པའི་དབང་གིས་ཡུང་ལོ་རྒྱལ་པོས་ཀྱང་བྱ མས་ཆེན་ཆོས་རྗེ་སོགས་ལ་
དབུ་ཞྭ་དེ་ལྟ་བུ་ཕུལ་སྣང་། དེས་ན་ཀརྨ་བ་ཚོས་ཞྭ་ནག་པོ་འདི་དུས་གསུམ་
མཁྱེན་པ་ལ་མཁའ་འགྲོ་མ་བྱེ་བ་འབུམ་གྱི་དབུ་སྐྲ་ལས་བྱས་ནས་ཕུལ་བ་ཡིན་
ཟེར་བ་སོགས་ཆེ་བརྗོད་མང་པོ་སྒྲོགས་པ་ནི་སྒྲོ་བཏ གས་ཀྱི་གཏམ་དུ་དོགས་



117
གཉིས་པ་གྲུབ་མཐའ་སོ་སོའི་བྱུང་ཚུལ།
སོ༑ ༑ དེ་བཞིན་དུ་རྟོ གས་ལྡན་གྲགས་སེང་ལ་ལས་ཞྭ་དམར་པོ་བྱུང་བས་
དེའི་བརྒྱུད་པ་ལ་ཞྭ་དམར་བ་ཟེར་བར་མངོན་ནོ། །
སྦོམ་བྲག་པའི་སློབ་མ་ཀརྨ་པཀི་སྟེ། ལ་ལས་དུས་གསུམ་མཁྱེན་པའི་
སྐུ་སྐྱེ་ཟེར་ཡང་ས་ར་ཧའི་རྣམ་འཕྲུལ་དུ་གྲགས་པ་ལས་དུས་གསུམ་གྱི་སྐྱེ་བར་་་
ལོ་རྒྱུས་ཁུངས་མ་རྣམས་སུ་མི་སྣང་། འོན་ཀྱང་ཀརྨའི་རབས་འདྲེན་པའི་
དུས་སུ་གཉིས་པར་བྱེད་པ་འདྲའོ། །
པཀི་ཟེར་བ་སོག་སྐད་དུ་སློབ་དཔོན་ཟེར་བ་ཡིན་པས་ཧོར་ཡུལ་དུ་བྱོན་
སྐབས་དེ་ལྟར་གྲགས་པ་ལས་མཚན་དངོས་ནི་ཆོས་ཀྱི་བླ་མ་ཞེས་པ་ཡིན་ནོ། །
པ་འདས་ཁར་གྲུབ་ཐོབ་ཨུ་རྒྱན་པ་ལས་གདན་ས་གཏད་ནས། ཉི་མ་ལ་
སྟོད་ཕྱོགས་ནས་ཞྭ་ནག་པོའི་བརྒྱུད་པ་འཛིན་པ་ཞིག་འོང༌། དེའི་བར་དུ་
རྒྱལ་ཚབ་མཛོད་ཅེས་ཞྭ་ནག་གསེར་མདོ ངས་ཅན་ ཨུ་རྒྱན་པའི་དབུ་ལ་བསྐྱོན།
དེ་ནས་མི་རིང་བར་མྱ་ངན་ལས་འདས་ཏེ་སྐུའི་སྐྱེ་བ་ལ་སྟོད་མི་ལའི་འཁྲུངས་་
ཡུལ་དུ་བྱོན་པ་ནི་སྤྲུལ་སྐུ་རང་བྱུང་རྡོ་རྗེའོ། །
དེ་ལྟ་ན་ཀརྨའི་རབས་དང་པོ་དུས་གསུམ་མཁྱེན་པ། གཉིས་པ་པཀི།
དེ་ནས་སྤྲུལ་སྐུ་རིམ་པར་བྱོན་པ་སྟེ། གསུམ་པ་རང་བྱུང་རྡོ་རྗེ། བཞི་བ་
རོལ་བའི་རྡོ་རྗེ། ལྔ་བ་དེ་བཞིན་གཤེགས། དྲུག་པ་མཐོང་བ་དོན་ལྡན།
བདུན་པ་ཆོས་གྲགས་རྒྱ་མཚོ། བརྒྱད་པ་མི་བསྐྱོད་རྡོ་རྗེ། དགུ་བ་དབང་
ཕྱུག་རྡོ་རྗེ། བཅུ་བ་ཆོས་དབྱིངས་རྡོ་རྗེ། བཅུ་གཅིག་པ་ཡེ་ཤེས་རྡོ་རྗེ།
བཅུ་གཉིས་པ་བྱང་ཆུབ་རྡོ་རྗེ། བཅུ་གསུམ་པ་ད་ལྟ་བཞུགས་པའི་བདུད་
འདུལ་གྲགས་པ་རྡོ་རྗེ་རྣམས་རིམ་པར་བྱོན་ནོ། །



118 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཞྭ་དམར་ཅན་ནི། རྗེ་བཙུན་ཏིལླི་པའི་སློབ་མ་ཁོལ་པོ་དགའ་ཞེས་པ་
ལས་ཚེ་འཕོས་ནས། ནཱ་རོ་བའི་སློབ་མ་ཛ་ལནྡྷ་རར་སྐྱེས་པ་བྲམ་ཟེ་ཀུན་
རིག་བྱ་བ་ཞིག་བོད་དུ་འོངས་ནས་རྗེ་བཙུན་མི་ལ་དང་མཇལ། བལ་བོད་
མཚམས་སུ་དཀའ་ཐུབ་ལ་གནས་པ་ཚེ་འཕོས་ཏེ། ཚུལ་ཁྲིམས་དཔལ་ཞེས་
པར་འཁྲུངས། རྗེ་སྒམ་པོ་བ་དང་རས་ཆུང་བའི་སློབ་མར་གྱུར། དེའི་སྐྱེ་
བ་དགེ་སློང་ནམ་མཁའ་རྗེ་དུས་གསུམ་མཁྱེན་པའི་སློབ་མར་གྱུར། དེའི་སྐྱེ་
བ་བཀྲ་ཤིས་གྲགས་པ་པ ཀིའི་སློབ་མར་གྱུར། དེའི་སྐྱེ་བ་རྟོགས་ལྡན་གྲགས་
པ་སེང་གེ་སྟེ། རྗེ་རང་བྱུང་རྡོ་རྗེ་སོགས་བླ་མ་མང་པོ་བསྟེན། མདོ་སྔགས་
ཀྱི་གསན་པ་རྒྱ་ཆེ་ཞིང༌། ལུང་རྟོགས་ཀྱི་ཡོན་ཏན་མཐའ་ཡས་པ་མངའ།
སློབ་མ་ཡང་གཡག་སྡེ་པཎ་ཆེན་སོགས་མང་དུ་ཐོན། དེའི་སྐྱེ་བ་ཞྭ་དམར་
སྤྲུལ་སྐུ་མཁའ་སྤྱོད་དབང་པོ། དེའི་སྐུ་སྐྱེ་ཆོས་དཔལ་ཡེ་ཤེས། དེའི་སྐྱེ་བ་
ཞྭ་དམར་ཅོད་པན་འཛིན་པ་བཞི་བ་ཆོས་ཀྱི་གྲགས་པ་ཡེ་ཤེས་དཔལ་བཟང་་་་་
པོ༑ དེ་ནས་དཀོན་མཆོག་ཡན་ལག གར་དབང་ཆོས་ཀྱི་དབང་ཕྱུག དཔལ་
ལྡན་ཡེ་ཤེས་སྙིང་པོ། ཆོས་ཀྱི་དོན་གྲུབ། དེ་ནས་སྐྱེ་སྲིད་ཡིན་རྒྱུ་འགའ་
ཞིག་བྱུང་། ཡང་རྒྱལ་ཚབ་དང༌། དཔའ་བོ་དང༌། སི་ཏུ་རྣམས་ཀྱི་སྐྱེ་
བརྒྱུད་ཀྱང་སྣང་ངོ༌། ། །
ཞྭ་དམར་ནག་གི་སྐྱེ་བརྒྱུད་དེ་རྣམས་ཕལ་ཆེ་བ་མཁས་པ་དང་གྲུབ་པའི་
རྣམ་ཐར་ཅན་ཏེ་བསྟན་བཅོས་བརྩམས་པའང་མང་ལ། རང་བྱུང་རྡོ་རྗེས་
རྩིས་ཀྱི་བསྟན་བཅོས་དང༌། སངས་རྒྱས་ཀྱི་སྐྱེས་རབས་སོགས་བརྩམས་པ་
དར་རྒྱས་ཆེ། མི་བསྐྱོད་རྡོ་རྗེ། ནང་དོན་རིག་གནས་ཐམས་ཅད་ལ་མཁས་



119
གཉིས་པ་གྲུབ་མཐའ་སོ་སོའི་བྱུང་ཚུལ།
པས་ལེགས་བཤད་ཀྱི་རྩོམ་པ་ཤིན་ཏུ་མང་། གཞན་ངོར་རྗེ་རིན་པོ་ཆེ་ལ་
དགག་པ་མཛད་ཀྱང༌། ཐུགས་ཀྱི་གཏིང་མོས་པས་སེ་ར་རྗེ་བཙུན་པ་ལ་གོ་
ཤཱཀ་གི་ལན་བརྩམ་པའི་སྐུལ་མ་དང༌། རང་ཉིད་ཀྱིས་བྱམས་པའི་དགོངས་
པ་གཞན་སྟོང་དུ་བཀྲལ་ནས་ཕར་ཕྱིན་གྱི་ཡིག་ཆ་མཛད་པ་ལའང་། དགག་
སྒྲུབ་གང་འོས་དགོས་གསུངས་པ་བཞིན། སེ་ར་རྗེ་བཙུན་པ་ཡབ་སྲས་ཀྱིས་
དགག་ལན་སོགས་མཛད་ནས་ཕུལ་བས་ཐུགས་མཉེས་ཤིང༌། ཕྱིས་སུ་རྗེ་རིན་
པོ་ཆེའི་ཞལ་གཟིགས་ཀྱང་ཟེར། གང་ལྟར་ཡང་འགྱོད་བཤགས་དང་བསྟོད་
པ་མཛད་འདུག
མི་བསྐྱོད་རྡོ་རྗེའི་སློབ་མ་དཔའ་བོ་གཙུག་ལག་ཕྲེང་བའང་མཁས་པར་་བ
བགྲང་དུ་རུང་བ་ཞིག་སྟེ། སྤྱོད་འཇུག་འགྲེལ་ཆེན་དང་། རྩིས་ཀྱི་བསྟན་
བཅོས། ཆོས་འབྱུང་སོགས་མང་དུ་བརྩམས། སི་ཏུའི་སྐྱེ་བརྒྱུད་ཆོས་ཀྱི་
ཉིན་བྱེད་བྱ་བས་ཁམས་སྡེ་དགེར་དཔལ་སྤུངས་ཆོས་སྡེ་བཏབ། དུས་ཕྱིས་
ཐ་སྙད་རིག་གནས་ལ་འདི་ལས་མཁས་པ་མ་བྱུང་བ་ལྟ་བུ་སྣང་། གསར་
འགྱུར་དང་འགྱུར་བཅོས་མཛད་པ་དང༌། རིག་གནས་ཀྱི་རྩོམ་པའང་ཤིན་
ཏུ་མང་། འོན་ཀྱང་དེའི་རྣམ་ཐར་ན་སི་ཏུ་དང་པོ་དབུ་མའི་ལྟ་བ་འཛིན་པ་ལ།
རྙིང་མ་བ་ཞིག་ གིས་ཇོ་ནང་བའི་ལྟ་བ་ལ་ཞུགས་ན་སྐུ་ཚེ་རིང་བར་ལུང་བསྟན་
པས། མཆོད་རྟེན་བྱ་རུང་ཁ་ཤོར་གྱི་དྲུང་དུ་ཕྱིན་ཆད་དབུ་མའི་ལྟ་བ་དོར་
ནས་ག ཞན་སྟོང་གི་ལྟ་བ་འཛིན་པར་དམ་བཅས་སོ། །ཞེས་འདུག་པ་ནི་
དབུ་རུལ་བ་ཤངས་ཀྱིས་མ་ཚོར་བའི་རྣམ་ཐར་དུ་འདུག་གོ །
ཀརྨ་བ་རིམ་བྱོན་དེ་རེ་རེ་ལའང་སློབ་མ་དང་ཡང་སློབ་མང་དུ་བྱོན་་་༌
L
+
F
，
་
，
།



120 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པས་མཐའ་དབུས་ཐམས་ཅད་དུ་ཀརྨ་ཀཾ་ཚང་གི་ཆོས་བརྒྱུད་དང་དགོན་སྡེ་་་་
མང་དུ་འཕེལ་ལོ། །ཀརྨ་མི་བསྐྱོད་རྡོ་རྗེ་དང༌། དཔའ་བོ་གཙུག་ལག་
ཕྲེང་བ། འབྲུག་པ་པདྨ་དཀར་པོ་སོགས་ཀྱིས་དུས་ལ་བབས་ཤིང་དོན་དུ་
འགྱུར་བར་གཟིགས་པ་ལྟ་བུའི་རིག་གནས་སོགས་ཀྱི་སྤྲོས་པ་རྒྱ་ཆེར་མཛད་་་་
པར་བརྟེན། དེ་ཕྱིན་ཆད་ཀར་འབྲུག་ཕལ་ཆེར་ཐ་སྙད་ཀྱི་སྤྲོས་པ་ལ་དབུ་
འཁོར་ནས་སྔོན་གྱི་སྒྲུབ་ཚིགས་བཟང་པོ་དེ་ཅུང་ཟད་ཉམས་པར་སེམས།
སྡེ་བ་རིན་སྤུངས་པའི་བརྒྱུད་པ་ནོར་བུ་བཟང་པོ། སེམས་དཔའ་གཞོན་ནུ་
རྒྱལ་མཆོག་པའི་སྦྱིན་བདག་མཛད་ནས། བྱམས་ཆེན་དུ་བྱམས་སྐུ་ཆེན་པོ་
བཞེངས་པ་སོགས་དགེ་ལྡན་པ་དང་ཡོན་མཆོད་ཡིན་ནའང༌། དེའི་རྗེས་མ་
ཀུན་བཟང་དོན་ཡོད་རྡོ་རྗེ་སོགས་སྲིད་ སྡེ་ཁ་ཤས་དགེ་ལུགས་པ་ལ་ཤིན་ཏུ་མི་་
མོས་པས་སྐྱི་ཤོད་དུ་དམག་ཡང་ཡང་བཤམས་པ་སོགས་དགེ་ལྡན་པ་ལྷག་ ་ ་་༌༌༌
མེད་དུ་གཏོང་བའི་སྦྱོར་བ་མང་དུ་བརྩམས། སྙན་དངགས་མཁན་འཇིག་
རྟེན་དབང་ཕྱུག་འབངས་གྱེན་ལོག་གིས་སྲིད་ཤོར་བས། ཀརྨ་ཚེ་བརྟན།
དེའི་བུ་ཕུན་ཚོགས་རྣམ་རྒྱལ། དེའི་བུ་ཀརྨ་བསྟན་སྐྱོང་དབང་པོ་རྣམས་
རིམ་པས་སྡེ་སྲིད་ བྱས་ཏེ། དགེ་ལྡན་པ་མཆོད་ཡོན་ཤིན་ཏུ་འོ་བརྒྱལ་བར་བྱས་
པ་ན། ལེགས་བཤད་ལས། མེ་ནི་ཐུར་དུ་ཁ་བསྟན་ན། །སྟོན་པ་བོ་ཡི་
ལག་པ་འཚིག །ཅེས་པའི་དཔེ་བཞིན། གུ་ཤྲཱི་བསྟན་འཛིན་ཆོས་རྒྱལ་མཚོ་
ཁ་ནས་བོད་དུ་བྱོན་ཏེ། དཔུང་ཤུགས་ཀྱིས་ཀར་སྲིད་ལྷག་མ་མེད་པར་
བཅོམ། དེ་དུས་བསྟན་འཛིན་རྣམས་གྲུབ་མཐའི་ཉེ་རིང་མི་མཛད་པར་
ཆགས་སྡང་རེ་དོགས་སོགས་ཀྱི་སྤྲོས་པ་དང་བྲལ་བའི་ཕྱག་རྒྱ་ཆེན་པོའི་ངང་་་་



གཉིས་པ་གྲུབ་མཐའ་སོ་སོའི་བྱུང་ཚུལ།
121
ལ་བཞུགས་ཡོད་ན་སྦྱིན་བདག་གི་སྲིད་ཉམས་ཀྱང་། ཀར་བསྟན་ལ་འཕེལ་
འགྲིབ་ཆེར་མི་འབྱུང་བ་གདོན་མི་ཟའོ། །
བོད་མཁས་པས། ཕྱག་ཆེན་བསྒོམས་པས་ཕྱག་ལས་ཇེ་མང་སོང་། །
ཟེར་བ་བཞིན། ཀརྨ་བསྟན་སྐྱོང་སོགས་ཀྱི་གྲོས་ངན་ལ་ཕུག་འཚང་ཞེ་
གཏོ གས་ཅི་རིགས་མཛད་མཁན་བྱུང་ བར་བ རྟེན། དེ་ནས་བཟུང་ཀར་
བསྟན་ཉམས་དམས་པར་གྱུར། ལྷག་པར་ཕྱིས་སུ་བཀྲ་ཤིས་ལྷུན་པོར་སྡིག་
ཅན་གྷོར་དམག་གིས་འཚེ་བར་བྱས་པའང་ཞྭ་དམར་སྤྲུལ་སྐུ་ཡིན་རྒྱུ་བ་ཆོས་་་་
གྲུབ་རྒྱ་མཚོའི་འདུན་གྲོས་ཡིན་ཚུལ་གྱི་དབང་གིས། འཇམ་དབྱངས་གོང་
མའི་བཀའ་ཆད་ཀྱིས་ཡངས་པ་ཅན་སོགས་ཞྭ་དམར་བའི་སྡེ་དགོན་རྣམས་རོ་
མེད་དུ་གྱུར་ནས། ད་ལྟའི་དུས་ཀར་བསྟན་ཆེར་ཉམས་པས་མཚུར་ཕུ་ན་ཞྭ་
ནག་སྤྲུལ་སྐུ་དགེ་སྦྱོང་གི་ཆོས་བཞི་དང་དུ་ལེན་ཅིང་བཞུགས་པ་ཙམ་ལྷག་་་་
མར་ལུས་སོ། །
【༢】 ཕག་གྲུའི་བཀའ་བརྒྱུད།
ཕག་གྲུའི་བཀའ་བརྒྱུད་ནི། མཉམ་མེད་དྭགས་པོ་ལྷ་རྗེའི་སྲས་ཀྱི་ཐུ་བོ་་་
བཀའ་བརྒྱུད་ཀྱི་བདག་པོར་དབང་བསྐུར་བ་རྒྱལ་བ་ཕག་མོ་གྲུ་པ་ལས་བརྒྱུད་
པ་སྟེ། དེ་ནི་མདོ་ཁམས་ལྷོ་རྒྱུད་དུ་འཁྲུངས། ལོ་བདུན་ལོན་པའི་ཚེ་གནས་
པ་རང་འཁྲུངས་སུ་གྱུར། དགུང་ལོ་དགུ་བ་ལ་བྱ་ཁྱི་ལྷ་ཁང་བྱ་བར་མཁན་
པོ་ལྷིང་ངེ་ཡན་ཐུབ་སུ་ཚུལ་ཁྲི མས་བྱ་བ་དང༌། སློབ་དཔོན་ལྷིང་ངེ་འོད་
ཟེར་རྒྱ་མཚོ་ལས་རབ་ཏུ་བྱུང༌། མཚན་རྡོ་རྗེ་རྒྱལ་པོར་གསོལ། ཡི་གེ་དང་
ལྷ་བྲིས་མ་བསླབས་པར་མཁྱེན། མཁས་སུ་བཞུགས་རིང་སློབ་དཔོན་བཅུ་



122 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དྲུག་ཙམ་བསྟེན། སྤྱོད་འཇུག་ལ་བཤད་པ་འགའ་རེ་ཡང་མཛད། དགུང་
ལོ་བཅུ་དགུ་བ་ལ་དབུས་སུ་བྱོན། སྟོད་ལུང་དུ་དགེ་བཤེས་རྒྱ་དམར་བ་
དང༌། ཕྱྭ་བ་ཆོས་ཀྱི་སེང་གེ་ལ་ཆོས་གསན། ཉི་ཤུ་རྩ་ལྔ་བ་ལ་ཟུལ་ཕུར་བྱ་
འདུ ལ་གྱིས་མཁན་པོ། རྒྱ་དམར་གྱིས་སློབ་དཔོན། ཨར་གྱིས་གསང་སྟོན་
མཛད་ནས་བསྙེན་པར་རྫོགས། མཁན་སློབ་ལ་འདུལ་བ། གསང་སྟོན་ལ་
ཕར་ཕྱིན། མྱང་བྲན་ལ་སྤྱོད་འཇུག་སོགས་གསན་པས་མཁས་པ་ཆེན་པོར་
གྲགས། གཞན་ཡང་དམར་ཆོས་རྒྱལ་དང༌། དཔལ་ཆེན་ཧྥ་ལོ་དང༌། ས་
ཆེན་ཀུན་སྙིང་དང་། འབྱིམས་ལོ་ཙཱ་བ་དང༌། བྱང་སེམས་ཟླ་བ་རྒྱལ་
མཚན་སོགས་བསྟེན་ནས་མདོ་སྔགས་ཀྱི་གདམས་པ་མང་དུ་གསན། དེ་ནས་
སྒམ་པོར་བྱོན་ནས་མཉམ་མེད་དྭགས་པོའི་དྲུང་དུ་གདམས་ངག་གསན་པས་་
ཕྱག་རྒྱ་ཆེན་པོའི་རྟོ གས་པ་མཆོག་ཏུ་གྱུར་ཏེ། སྔར་གྱི་ཆོས་ཐམས་ཅད་ཕྱི་
ཤུན་དང་སྐྲུན་པ་ལྟ་བུར་གྱུར་ཏོ་ཞེས་གྲགས། ཕག་མོ་གྲུ་པར་ཀུན་བཟང་
ནགས་ཁྲོད་དུ་གདན་ས་མཛད་པས་འགྲོ་མགོན་ཕག་མོ་གྲུ་པ་དང༌། རིན་
ཆེན་སྤུངས་པའི་བྲག་རྩར་བཞུགས་པས་མཐའ་རྩ་བར་ཡང་གྲགས། བཅོམ་
ལྡན་འདས་ཤཱཀྱ་ཐུབ་པ་དང་ངོ་བོ་གཅིག་པར་ཡང་ཞལ་གྱིས་བཞེས། སློབ་
མ་བསྐྱངས་པས་གྲུབ་པའི་སྐྱེས་བུ་མང་དུ་ཐོན། གྲྭ་བ་བརྒྱད་བརྒྱ་ལ་གདུགས་
ཐོགས་པ་ལྔ་བརྒྱ་བྱུང་ཞེས་གྲགས། །
ཁྱད་པར་དུ་འཕ གས་པའི་བུ་ཆེན་ནི། མོས་གུས་མཐར་ཐུག་སྟག་ལུང་
ཐང་བ་བཀྲ་ཤིས་དཔལ། རྟོ གས་པའི་མཐར་ཐུག་སྣ་ཐུ་བ་གླིང་རས་པདྨ་རྡོ་
རྗེ། ཤེས་རབ་མཐར་ཐུག་སྤར་ཕུ་བ་བློ་གྲོས་སེང་གེ །ནུས་པའི་མཐར་



་་
གཉིས་པ་གྲུབ་མཐའ་སོ་སོའི་བྱུང་ཚུལ། 123
ཐུག་མཆན་བུ་རྒྱུ་རས་རྣམས་ལ་མཐར་ཐུག་གི་བུ་བཞི་ཟེར། སྐལ་ལྡན་ཡེ་
ཤེས་སེང་གེ རྟོགས་ལྡན་མི་ཉག་སྒོམ་རིངས། གྲུབ་ཐོབ་ཉག་རས་སེ་བོ།
ཀུན་ལྡན་གཙང་པ་རས་ཆུང་རྣམས་ལ་གདམས་པའི་བུ་བཞི་ཟེར། ཆོས་རྗེ་
འཇིག་རྟེན་མགོན་པོ། འབན་དྷ་ཕུག་པ། ཆོས་རྗེ་ལྡུམ། ཆོས་རྗེ་གཏུམ་
རྣམས་ལ་རོ་གཅིག་རྟོ གས་པ་ཕྱེད་དང་བཞི་ཟེར། གཤེན་སྒོམ་དཀར་བ།
མྱང་གཤེན་གྲོང་བ། རྡོག་སེང་གེ་ཁ་བ། རྩི་ལུང་བ་རྣམས་ལ་ཐུགས་ཀྱི་
སྲས་བཞི་ཟེར། རིན་པོ་ཆེ་ཤུག་རྩར་བ། ལྷ་བ་དགེ་འདུན་སྐྱབས། གྲུ་གུ་
སྟོན་པ་བློ་གྲོས་སེང་གེ རྒྱུན་ཐང་བ་རྣམས་ལ་ཡི་གེ་མའི་བུ་བཞི་ཟེར། བླ་
མ་དམར་བ། ཡེ་ཕུག་པ། དགྱེར་སྒོམ། དགེ་བའི་བཤེས་གཉེན་སེང་གེ་
དཔལ་རྣ མས་ལ་ཉེ་བའི་སྲས་བཞི་ཟེར། གཞན་ཡང་གྲུབ་པའི་སྐྱེས་བུ་བགྲང་
ལས་འདས་པ་བྱུང་ཞིང༌། གདན་ས་མཐིལ་དུ་འགྲོ་མགོན་གྱི་རྗེས་ སུ་སྐྱུ་ར་
རིན་པོ་ཆེས་ཅུང་ཟད་བསྐྱངས། དེ་རྗེས་རླངས་ལྷ་གཟིགས་ཀྱི་གདུང་ལས་
འཁྲུངས་པ་སྤྱན་སྔ་གྲགས་པ་འབྱུང་གནས། དེ་ནས་རིམ་བཞིན་སྔ་ཐོག་
བརྡུགས་པ། བཅུ་གཉིས་པ་རིན་ཆེན་རྡོ་རྗེ། རིན་པོ་ཆེ་གྲགས་པ་ཡེ་ཤེས།
གཉིས་མཆོད་པ་གྲགས་པ་རིན་ཆེན། ཚེས་བ ཞི་རྙིང་མ་བ་གྲགས་པ་རྒྱལ་
མཚན། བཅུ་གཉིས་གསར་མ་བ་གྲགས་པ་ཤེས་རབ། འདིའི་གཅེན་སི་ཏུ་
བྱང་ཆུབ་རྒྱལ་མཚན་གྱིས་དབུས་གཙང་གི་བདག་པོ་བྱས། ཚེས་བཞི་གསར་
མ་བ་གྲགས་པ་བྱང་ཆུབ། འདི་ཉིད་ཀྱི་རྟོ གས་བརྗོད་རྒྱལ་བ་ཙོང་ཁ་པས་
མཛད་པ་གསུང་ཐོར་བུ་ན་ཡོད། དེ་རྗེས་ཆོས་རྗེ་བསོད་ནམས་རྒྱལ་མཚན།
སྤྱན་སྔ་དཔལ་ལྡན་བཟང་པོ། ཉེར་གཉིས་རིན་པོ་ཆེ་སོགས་མང་དུ་བྱོན་ནོ།།



124 ལེའུ་གཉིས་པ། བོད ་ གངས་ ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཁྱད་པར་དུ་ཆོས་རྗེ་བ སོད་ནམས་རྒྱལ་མཚན་རྗེ་བཙུན་ཙོང་ཁ་པ་ཆེན་་
པོའི་སློབ་མར་གྱུར་ཅིང་། ཆོས་དྲུག་གི་གདམས་པ་རྙིང་མ་དང༌། རྗེའི་
བཞེད་སྲོལ་ཆོས་དྲུག་གསར་མའི་གདམས་པ་གཉིས་ཀ་ཕྱོགས་གཅིག་ཏུ་དྲིལ་་་
ཏེ་དོ་ཧ་དང་རིམ་ལྔ་སོགས་ཀྱི་ཁུངས་དང་སྦྱར་བའི་ཁྲིད་ཡིག་བདེ་ཆེན་ ་་་་་
གསལ་བའི་འོད་ཟེར་སྟོང་ལྡན་ཅེས་བྱ་བ་ཉམས་ལེན་མཁན་ལ་ཤིན་ཏུ་མཁོ་་་
བ་ཞིག་མཛད་འདུག་གོ །ཕག་གྲུའི་གདན་ས་འདི་ལས་བཀའ་བརྒྱུད་པའི་
སྡེ་དགོན་ཤིན་ཏུ་མང་བར་མཆེད་དེ། འགའ་ཞིག་ནི་འོག་ཏུ་འཆད་དོ། །
【3】 ཞང་ཚལ་པ།
ཞང་ཚལ་པ་ནི། ཞང་འགྲོ་བའི་མགོན་པོ་གཡུ་བྲག་པ་ལས་བརྒྱུད་པ་
སྟེ། དེ་ནི་སྐྱི་ཤོད་དུ་འཁྲུངས། མཚན་དར་མ་ཞེས་བཏགས། དགུ་ནས་
བཅོ་བརྒྱད་ཀྱི་བར་ལ་མདོ་སྔགས་མང་དུ་གསན། དགུང་ལོ་ཉེར་དྲུག་པ་ལ་
བསྙེན་པར་རྫོགས་ཏེ་བརྩོན་འགྲུས་གྲགས་པར་བཏགས། ཞྭ་ལོའི་དྲུང་དུ་
གདམས་ངག་མང་དུ་གསན། དྭགས་པོའི་སློབ་མ་སྒམ་པོ་བ་ཚུལ་ཁྲིམས་
སྙིང་པོ་དང་མཇལ་ཏེ་ཕྱག་རྒྱ་ཆེན་པོ་གསན་པས་བཀའ་བརྒྱུད་ཀྱི་བྱིན་རླབས་
ཞུགས། སེམས་ཀྱི་ངོ་བོ་རྗེན་པར་གཟིགས། གུང་ཐང་གི་གཙུག་ལག་ཁང་
ལྷ་ཆེན་དང་བཅས་པ་བཞེངས། དགོས་པ་ཆེན་པོ་ལ་དགོངས་ནས་འཁྲུགས་
པ་མང་པོར་མཛད་པ་ལ་སྐྱེ་བོ་ཐ་མལ་བ་དུ་མས་སྡིག་བསོགས་པས་ཀརྨ་དུས་་
གསུམ་མཁྱེན་པས་བཤོལ་བ ཏབ་པས། དེ་ཕྱིན་ཆད་འཁྲུགས་པ་མ་མཛད།
གནས་བདུན་དུ་སྐུའི་འགྱུར་བ་བདུན་བསྟན་ནས་མཚན་བདུན་དུ་ཐོགས།
ཆོས་སྐྱོང་བྱ་རོག་གིས་ཅི་བསྒོ་སྒྲུབ། རྣམ་པར་དཀར་བའི་འཕྲིན་ལས་མཐའ་



སུག
+-
-
--
-
-
གཉིས་པ་གྲུབ་མཐའ་སོ་སོའི་བྱུང་ཚུལ། 125
ཡས་ཤིང་དོན་གཉིས་པ་ལ་མྱ་ངན་ལས་འདས། སློབ་མ་མང་དུ་བྱུང་ བའི་
གཙོ་བོ་ནི་ནམ་མཁའ་འོད་དང༌། ཁ་རག་པ་འདུལ་བ་འོད། ལྷ་ཕྱུག་པ་ཉི་
ཟླ་འོད། འབྲི་ར་བ་ཤཱཀྱ་འོད་དེ་བཞི་ཀས་དགོན་པ་བཏབ་ཅིང༌། འདུལ་
བ་འོད་ཀྱིས་ཁ་རག་ཏུ་ཀླུ་བཏུལ་དགོན་པ་བཏབ་པས། དེའི་དབོན་པོའི་
རིང་ལ་གྲྭ་བ་ཁྲི་ཙམ་ཚོགས་ཟེར། གདན་ས་དངོས་མཉམ་མེད་ཤཱཀྱ་ཡེ་ཤེས་
དང༌། དེ་ནས་སློབ་དཔོན་བྱང་ཡེས། ལྷ་ཕྱུག་པ་ཉི་ཟླ་འོད། སངས་རྒྱས་
འབུ མ༑ སངས་རྒྱས་སྙིང་པོ། སངས་རྒྱས་རས་པ། གསེར་ཁང་སྟེང་པ་
སོགས་ཀྱིས་བསྐྱངས། གཞན་ཡང་མར་བ་འོད་སོགས་བསྟན་པ་ལ་བྱ་བ་བྱེད་
པའི་སྐྱེས་བུ་རིམ་པར་བྱོན་པས་ཚལ་པ་བཀའ་བརྒྱུད་ཅེས་གྲགས་སོ། །
དཔོན་ཆེན་དར་མ་གཞོན་ནུ་དང་། སངས་རྒྱས་དངོས་གྲུབ་སོགས་
ཚལ་པའི་དཔོན་ཆེན་རིམ་པས་སྲིད་བསྐྱངས་པ་དེ་སྲིད་དུ་བསྟན་པའང་མ་་་་
ཉམས་པར་གནས་ཀྱང་། ཕྱིས་སུ་ཚལ་པའི་སྲིད་ཉམས་གཙུག་ལག་ཁང་
རྣམས་ལ་མེ་འཇིག་བྱུང༌། ད་ལྟ་ནི་སྐུ་གསུང་ཐུགས་ཀྱི་རྟེན་དང་། མགོན་
ཁང་སོགས་ཡོད་པ་ཙམ་མོ། །
【8】 འབྲི་གུང་པ།
འབྲི་གུང་བ་ནི། སྐྱོབ་པ་འཇིག་རྟེན་མགོན་པོ་ལས་བརྒྱུད་པ་སྟེ། དེ་
ནི་འཁྲུངས་ཡུལ་འདན་མ། གདུང་རུས་སྐྱུ་ར། ཆུ་མོ་ཕག་གི་ལོ་ལ་སྐུ་
བལྟམས། གཞོན་ནུའི་དུས་ནས་འགྲོ་མགོན་ཕག་མོ་གྲུ་པའི་དྲུང་དུ་བྱོན།
མཚན་རིན་ཆེན་དཔལ་དུ་བཏགས། གདམས་པ་གསན་པས་ཆོས་ཐམས་
ཅད་ཀྱི་དེ་ཁོ་ན་ཉིད་མངོན་སུམ་དུ་གཟི གས་པའི་ཡེ་ཤེས་ཆེན་པོ་ཐུགས་ལ་་་་



126 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འཁྲུངས། མཛེ་ནད་ཀྱིས་བསྙུངས་པ་ལ་སྙིང་རྗེ་ཆེན་པོ་བསྒོམས་པས་ཀླུ་
གདོན་དེ་ཡང་འཁོར་དང་བཅས་པ་སྐུ་ལུས་ལས་ཐོན་ནས་སོང་བ་གཟིགས།
དེ་ཉིད་དུ་ནད་ཀྱང་དྲག དགུང་ལོ་ཉི་ཤུ་རྩ་ལྔ་བ་ལ་སུམ་ཐོག་པས་མཁན་
པོ་མཛད་དེ་བསྙེན་པར་རྫོགས། སུམ་ཅུ་རྩ་བདུན་པ་ལ་འབྲི་གུང་དུ་ཕེབས་
ནས་དགོན་པ་བཏབ། རིམ་གྱིས་ཇེ་རྒྱས་སུ་ གྱུར་ཏེ་དགེ་འདུན་མཐའ་ཡས་
པ་འདུས། གཉོས་རྒྱལ་བ་ལྷ་ནང་བས་ཆོས་སྟོན་དྲངས་པའི་དུས་སུ་འཁོར་
ལྔ་ཁྲི་ལྔ་སྟོང་ལྔ་བརྒྱ་ཉི་ཤུ་རྩ་ལྔ་འདུས། དུས་གཅིག་ལ་དགེ་སློང་འབུམ་
ཕྲག་གིས་ཚུལ་ཤིང་ལེན་པ་བྱུང་ཞེས་གྲགས། སྙན་གྲགས་ཀྱིས་འཛམ་གླིང་
ཁྱབ། ཀླུ་སྒྲུབ་ཀྱི་སྤྲུལ་པར་ཡང་གླེང་། དགུང་ལོ་བདུན་ཅུ་རྩ་ལྔ་བ་ལ་
གཤེགས་པའི་ཚུལ་བསྟན། སློབ་མ་ཡང་སྤྱན་སྔ་བཞི། གཉོས་འགར་ཆོས་
གསུམ༑ དཔལ་ཆེན་བཅུ་གཉིས་སོགས་མཐའ་ཡས་ཀྱང་། གདན་ས་སྐྱོང་
བ་ནི། རྗེ་སྤྱན་སྔ་རིན་པོ་ཆེ། དབོན་རིན་པོ་ཆེ། གཅུང་རིན་པོ་ཆེ།
གཉོས་རྒྱལ་བ་ལྷ་ནང་བ། མགར་དམ་པ་ཆོས་སྡིངས་པ། དཔལ་ཆེན་ཆོས་
ཡེ༑ ད བོན་ཤེར་འབྱུང་སོགས་སོ། །
ཤེར་འབྱུང་ནི་སྐྱོབ་པའི་རུས་དབོན། བླ་མའི་ཞབས་ཏོག་དང༌། །
མཁྱེན་པ་ལ་མཐའ་མེད། སྐྱོབ་པའི་བཞེད་པ་ཁྱད་ཆོས་བརྒྱ་དང་དགུ་བཅུ་
བ་དགོངས་གཅིག་ཏུ་གྲགས་པ་ཡི་གེར་བཏབ་པོ། །དེ་ནས་ཀྱང་གདན་
རབས་མང་པོ་རིམ་པར་བྱོན་ཅིང་། དུས་ཕྱིས་རིན་ཆེན་ཕུན་ཚོགས་དང་།
ཆོས་ཀྱི་གྲགས་པ་གཉིས་རྙིང་མའི་སྔགས་འཆང་ཆེན་པོར་གྱུར་པས་གོང་ས་ལྔ་
བ་ཆེན་པོས་ཀྱང་བསྔགས་བརྗོད་རྒྱ་ཆེར་མཛད་དོ། །འོན་ཀྱང་ཞབས་དྲུང་



གཉིས་པ་གྲུབ་མཐའ་སོ་སོའི་བྱུང་ཚུལ།
127
སྤྱི་ལུང་པས་བཀའ་བརྒྱུད་ཀྱི་ཆོས་རྣམས་བཞག་ནས་རྙིང་མའི་ལྕགས་སྡིག་་་༌
སྐོར་ཉམས་ལེན་གཙོ་བོར་བྱས་པས་མི་ཤིས་པ་བྱུང་ཚུལ་ཀརྨ་མི་བསྐྱོད་རྡོ་་་
རྗེས་ གསུངས་འདུག་ཅིང་། རྒྱལ་བ་བསོད་ནམས་རྒྱ་མཚོར་ཡང་མཐུ་བྱད་
ཀྱི་སྦྱོར་བ་བགྱིས་པར། ཐམས་ཅད་མཁྱེན་པ་སྐུ་མཚམས་མཛད་ནས་འཇིགས་
བྱེད་ཀྱི་དྲག་པོའི་འཁྲུལ་འཁོར་ཞག་བདུན་སྒྲུབ་པ་གནང་བས། འབྲི་གུང་
བ་ལ་ནད་ཅིག་བྱུང་ཞིང་རྗེ་སྐྱོབ་པའི་གདུང་བརྒྱུད་ཀྱི་རིན་ཆེན་ཐག་པ་ཡང་་་
འདིའི་དུས་ཆད་ནས་གཏན་མེད་བྱུང་སྣང་ལ། ད་ལྟ་ནི་དགེ་འདུན་ཉུང་
ཞིང་གདན་ས་ཡང་རྒྱུ་ལམ་དང་ཉེ་བས་ལྷ་རྟེན་རྣམས་ཀྱང་འོ་བརྒྱལ་ བར་ ་་་་་
བཞུགས་སོ། །དེ་དག་ལས་གདན་སའི་གནས་ཀྱི་མིང་གིས་འབྲི་གུང་བ་
ཞེས་གྲ གས་སོ། །
【4】 འཁྲུག་པ།
འབྲུག་པ་ནི། རྒྱལ་བ་ཕག་མོ་གྲུ་པའི་སློབ་མ་གླིང་རས་པདྨ་རྡོ་རྗེ་
དང༌། ཆོས་རྗེ་གཙང་པ་རྒྱ་རས་པ་ལས་བརྒྱུད་པ་སྟེ། གྲུབ་ཐོབ་གླིང་རས་
པ་ནི། ཉང་སྟོད་དུ་འཁྲུངས། མཚན་པདྨ་རྡོ་རྗེ་ཞེས་བཏགས། དགུང་
ལོ་དགུ་བ་ལ་ཀློག་བསླབས། བཅུ་གསུམ་པ་ལ་ཡོན་ཏན་མཁས་པར་མཁྱེན།
བཅུ་བདུན་ལོན་པའི་ཚེ་སློབ་དཔོན་གླིང་ལས་དགེ་བསྙེན་མཛད། དགུང་ལོ་
སུམ་ཅུ་རྩ་བརྒྱད་པ་ལ་ཕག་མོ་གྲུ་པ་དང་མཇལ། ཁྲིད་གསན་ཏེ་བསྒོམས་
པས་ཞག་གསུམ་ལ་རྟོ གས་པ་ཁྱད་པར་ཅན་འཁྲུངས། རྟོགས་པ་ཕུལ་བས་
འགྲོ་བའི་མགོན་པོ་ཡང་ཐུགས་དགྱེས། ཕྱོགས་ཐམས་ཅད་དུ་འགྲོ་བའི་དོན་
རྒྱ་ཆེར་མཛད། དེའི་སློབ་མའི་གཙོ་བོ་ནི། རྗེ་བཙུན་གཙང་པ་རྒྱ་རས་ཏེ།



128 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཉང་སྟོད་ཁུ་ལེའི་ཆར་འཁྲུངས། མཚན་གཡུང་དྲུང་དཔལ་དུ་བཏགས།
བཅུ་གཉིས་པ་ལ་ཡབ་ཀྱིས་གཅེན་པོའི་སར་བཞག་ནས་སློབ་གཉེར་མང་དུ་་་
མཛད།: བཅུ་གསུམ་པ་ལ་སྐྲ་བཅད་དེ་མཚན་ཤེས་རབ་དཔལ་དུ་བཏགས། །
ཕྱིས་བླ་མ་ཞང་ལས་རབ་ཏུ་བྱུང་སྟེ་མཚན་ཡེ་ཤེས་རྡོ་རྗེ་ཞེས་བཏགས་སོ། །
ཉི་ཤུ་རྩ་གཉིས་པ་ལ་རྗེ་བཙུན་གླིང་རས་པ་ར་ལུང་ན་བཞུགས་པ་དང་ ་་་་་༌༌༌༌
མཇལ༑ ཚྭ་བྲེ་གང་ཙམ་གྱིས་ཕྱག་རྟེན་མཛད་ནས་གསུང་གླེང་མང་དུ་ཞུས།
དེ་ནས་དབུས་སུ་བྱོན། སྣ་ཕུར་གླིང་རས་པ་ལ་སླར་ཡང་མཇལ་ནས་ཆོས་
དྲུག་དང༌། ལྷན་ཅིག་སྐྱེས་སྦྱོར་ལ་སོགས་པའི་གདམས་པ་གསན་པས་ཞག་
བདུན་ནས་རས་ཐུབ་པ་བྱུང་། དགུན་འདག་སྦྱར་མཛད་དེ་བསྒོམས་པས་
རླུང་ཕྱི་ནང་བསྲེ་ནུས་པ་དང་། རྩིག་པ་ལ་ཐོགས་པ་མེད་པ་དང་། ཏིང་
ངེ་འཛིན་གསལ་སྟོང་ནམ་མཁའ་དང་མཉམ་པར་འཁྲུངས། རྗེ་བཙུན་རས་
ཆུང་བས་གཏེར་དུ་སྦས་པའི་རོ་སྙོམས་བསྐོར་དྲུག་བཏོན། བླ་མ་ཞང་གིས་
ལུང་བསྟན་པ་ལྟར་ཀློང་རྡོལ་གྱི་དགོན་པ་བཏབ། ཡི་དམ་གྱིས་ལུང་བསྟན་
ལྟར་ར་ལུང་བཏབ། གླིང་གིས་ལུང་བསྟན་པ་ལྟར་འབྲུག་བཏབ། འདི་
གསར་དུ་རྒྱག་དུས་འབྲུག་སྒྲ་དྲག་པོ་ཐང་འགའ་གྲགས་པས་དགོན་པའི་མིང་་
འབྲུག་ཏུ་བཏགས། དེ་ལ་བརྟེན་ནས་རྒྱུད་འཛིན་རྣམས་ལ་འབྲུག་པ་ཞེས་
ཐོགས་སོ། །སློབ་མ་ཁྲི་ཚོ་ལྔ་ཙམ་འཚོགས་ཟེར། འགྲོ་དོན་ཤིན་ཏུ་ཆེ་
ཞིང་ན་རོ་བའི་སྤྲུལ་པར་གྲགས། དེའི་སློབ་བརྒྱུད་ཀྱིས་བྱ་རྒོད་པོའི་ཉིན་
ལམ་བཅོ་བརྒྱད་དུ་ཁྱབ་པ་བྱུང་སྟེ། མི་ཕྱེད་འབྲུག་པ། འབྲུག་ཕྱེད་སྤྲང་
པོ༑ སྤྲང་ཕྱེད་གྲུབ་ཐོབ་ཏུ་ཀུན་ལ་རླུང་ལྟར་གྲགས་སོ། །



+
-,
-
-
མ
ཛ
f ;
，
，
''-
གཉིས་པ་གྲུབ་མཐའ་སོ་སོའི་བྱུང་ཚུལ། 129
སློབ་མ་མང་དུ་བྱུང་ བའི་ གཙོ་བོ་ནི། དང་པོར་ཆེ་བ་སྤ་རྐྱང་གཉིས།
བར་དུ་ཆེ་བ་རྒྱུ་འབྲས་གཉིས། ཐ་མར་ཆེ་བ་ལོ་རྒོད་གཉིས། གཞན་རས་
པ་གསུམ། རྣལ་འབྱོར་གསུམ། ཞིག་པོ་གསུམ་སོགས་མང་དུ་བྱུང༌།
གདན་སར་ད བོན་རས་དར་མ་སེང་གེ་བཞུགས་ཤིང་། དེ་ནས་དབོན་བརྒྱུད་
རིམ་པར་བྱོན་པ་ལས་འཕྲིན་ལས་ཆེ་བ་ནི་རྒྱལ་དབང་ཆོས་རྗེ་ཡིན་ལ། དེའི་
སློབ་མ་ལྷ་རྩེ་བ་ངག་དབང་བཟང་པོ་དང་། དེ་ནས་སྙན་ངག་མཁན་སངས་
རྒྱས་རྡོ་རྗེ། བོད་མཁས་པ་སོགས་སློབ་བརྒྱུད་བཟང་པོ་མང་དུ་འཕེལ།
ཁྱད་པར་དུ་མཁས་པར་གྲགས་པ་པདྨ་དཀར་པོས་བསྟན་བཅོས་མང་དུ་་་་ ༠༠
བརྩམས། དེའི་སྐྱེ་བ་དཔག་བསམ་དབང་པོ་སོགས་བྱོན། གཞན་ཡང་
གཙང་སྨྱོན། དབུས་སྨྱོན་དུ་གྲགས་པ་གཉིས་དང༌། འབྲུག་སྨྱོན་ཀུན་
ལེགས་སོགས་གྲུབ་ཐོབ་ཡ་མཚན་ཅན་ཡང་འགའ་ཞིག་བྱུང་སྟེ། དེ་རྣམས་
ལ་ བར་འབྲུག་ཅེས་གྲགས་སོ། ། །
ལོ་རྒོད་གཉིས་ཀྱི་རྣམ་པར་ཐར་པ་ཡ་མཚན་ཆེ་ཞིང༌། ཁྱད་པར་དུ་
སྒྲུབ་པ་སྙིང་པོར་བྱེད་པ་དག་གིས་དམིགས་ལྟོས་སུ་བྱེད་དགོས་པ་མང་དུ་་་་༌
མཆིས་པ་ལས་གཙོ་བོ་ནི་དཀའ་སྤྱད་དང་སྙིང་རུས་ཀྱིས་རྐྱེན་ངན་ཐམས་ཅད་
ལམ་དུ་ཁྱེར་ནས་སྒྲུབ་པ་མཐར་ཕྱིན་པ་སྟེ་ཞིབ་ཏུ་སོ་སོའི་རྣམ་ཐར་གྱི་ཡི་གེར་
བལྟ་ལ། འདིར་ས་ཁོངས་འཛིན་པ་ཙམ་སྨོས་ན།
རྒྱལ་བ་ལོ་རས་པ་ནི་སྐྱོར་མོ་ལུང་དུ་མཁན་པོ་སྦལ་ཏི་ལས་རབ་ཏུ་བྱུང་་
བའི་མཚན་དབང་ཕྱུག་བརྩོན་འགྲུས། དམ་བཅའ་ཆེན་པོ་དྲུག ཞར་བྱུང་
གི་དམ་བཅའ་དྲུག ཁྱད་པར་གྱི་དམ་བཅའ་གཅིག་སྟེ་བཅུ་གསུམ་གྱི་རྣམ་



130 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
ཐར་ཅན། ཐུབ་པ་ལྔ་ལྡན་གྱི་གདམས་ངག་ལ་རྩལ་འདོན་དུ་མཛད། དེ་
ལ་ད བོན་བརྒྱུད་པ་སློབ་མ་འཇམ་དབྱངས་མགོན་པོ་སོགས་མཁས་པ་གསུམ།
ཙཱ་རི་རས་ཆེན་སོགས་རས་པ་གསུམ། ཨཱ་ལོ་ཤཱཀྱ་གསུམ་སྟེ་རྣལ་འབྱོར་བ་
གསུམ་སོགས་མཐའ་ཡས་པ་ལས། འཇམ་དབྱངས་མགོན་པོས་གཅོད་ཀྱི་
གདམས་པ་ཟབ་དོན་ཐུགས་སྙིང་དང་སྒོ་འབྱེད་བཅུ་བ་ནས་དར་རྒྱས་ཆེ། །
ཙཱ་རི་རས་པས་འ ཕྲིན་ལས་རྒྱ་ཆེར་བསྐྱངས་པས་སློབ་མ་ཡང་མང་དུ་བྱུང༌།
དེ་ལ་སྨད་འབྲུག་ཅེས་གྲགས་སོ། །
རྒོད་ཚང་བ་མགོན་པོ་རྡོ་རྗེ་ནི། དང་པོ འི་དུས་མཚན་དོན་གྲུབ་སེང་
གེ་ གཙང་པ་རྒྱ་རས་ལས་རབ་ཏུ་བྱུང་བས་མགོན་པོ་རྡོ་རྗེར་བཏགས།
ཐུགས་དམ་བཅུ་གཉིས། གོ་ཆ་དང་བཅུ་གསུམ། སྐུ་གསུང་ཐུགས་ཀྱི་དམ་
བཅའ་གསུམ། འཕྲལ་གྱི་དམ་བཅའ་བདུན། ཁྱད་འཕ གས་ཀྱི་དམ་བཅའ་
ལྔ་ལ་སོགས་པའི་རྣམ་ཐར་བསམ་གྱིས་མི་ཁྱབ་པ་མངའ་ཞིང༌། སློབ་མ་རྒྱལ་
བ་ཡང་དགོན་པ། གྲུབ་ཐོབ་ཨོ་རྒྱན་པ། སྤྱིལ་དཀར་བ། ནེ་རིངས་པ་
བཞི༑ གཞན་ཡང་མང་དུ་བྱུང་བ་ལས་ཡང་དགོན་པའི་སློབ་མ་སྤྱན་སྔ་རིན་
ལྡན། དེའི་སློབ་མ་ཟུར་ཕུག་པ་རིན་ཆེན་དཔལ་བཟང་། དེའི་སློབ་མ་
འབའ་རབ་རྒྱལ་མཚན་དཔལ་བཟང་སྟེ། འདིས་ཐ་གྲུ་སྐོར་གསུམ་སོགས་
བསྟན་བཅོས་མང་པོ་མཛད། སློབ་མ་མང་དུ་བྱོན། དེ་ལ་སྟོད་འབྲུག་ཅེས་
ཟེར་རོ། །
གྲུབ་ཐོབ་ཨོ་རྒྱན་པ་རིན་ཆེན་དཔལ་ནི། རྒྱ་གར་རྡོ་རྗེ་གདན། ཛ་
ལནྡྷ་ར། ཨོ་རྒྱན་རྣམས་སུ་བྱོན། དེར་མཁའ་འགྲོ་མ་མང་པོས་བྱིན་གྱིས་



131
--
-
--
གཉིས་པ་གྲུབ་མཐའ་སོ་སོའི་བྱུང་ཚུལ།
བརླབས་པས་རྟོ གས་པས་རྒྱུད་གྲོལ། ཧོར་རྒྱལ་པོ་ཇུ་པི་ལས་སྤྱན་དྲངས་
པས་དེར་ཡང་བྱོན། ཀརྨ་རང་བྱུང་རྡོ་རྗེ། རྟོགས་ལྡན་ཟླ་སེང་སོགས་ཆོས་
བརྒྱུད་འཛིན་པའི་སློབ་མ་དང༌། ཤོང་ལོ་རྡོ་རྗེ་རྒྱལ་མཚན་དང་བློ་བརྟན་
སོགས་ ཀྱང་སློབ་མར་གྱུར། རྒོད་ཕྲུག་གྲགས་པ་འབྱུང་གནས་ཀྱང་འདིའི་
སློབ་བརྒྱུད་དོ། །
སྤྱིལ་དཀར་བས་སློབ་མ་མ་བསྐྱངས། ནེ་རིངས་པ་ལ་གངས་ཅན་ ཤཱཀྱ་
དཔལ་དུ་གྲགས་ཤིང་ནེ་རིངས་དགོན་པ་བཏབ། དབོན་བརྒྱུད་བཟང་པོ་
རིམ་པར་བྱོན། རྗེ་རིན་པོ་ཆེའི་རྣམ་ཐར་རྩོམ་མཁན་ནེ་རིངས་པ་འཆི་མེད་
རབ་རྒྱས་ཀྱང་དེའི་དབོན་བརྒྱུད་དོ། །
དེ་ལྟར་ལོ་རས་ནས་བརྒྱུད་པ་ལ་སྨད་འབྲུག་དང༌། རྒོད་ཚང་དཔོན་
སློབ་ནས་བརྒྱུད་པ་ལ་སྟོད་འབྲུག་ཟེར་ཞིང་ཁ་སྐད་ལ་སྟོད་འབྲུག་གནམ་གྱི་་་
སྐར་མ། སྨད་འབྲུག་སའི་རྩི་ཤིང་ཞེས་མང་བའི་ཚད་དུ་གྲགས་སོ། །འབྲུག་
པ་སྟོད་སྨད་བར་གསུམ་སོགས་ད་ལྟའི་དུས་སུ་ཡང་དར་རྒྱས་བཟང་ཞིང་ཆོས་
རྒྱུན་རྣམས་ཀྱང་ཕལ་ཆེར་མ་ཆད་ཙམ་ ཡོད་འདྲའོ། །
【9】 སྟག་ལུང་བཀའ་བརྒྱུད།
སྟག་ལུང་བཀའ་བརྒྱུད་ནི། སྟག་ལུང་ཐང་བ་ཆེན་པོ་ལས་བརྒྱུད་པ་
སྟེ། འདི་ནི་གདུང་གྭ་ཟི། གཡང་ཤོད་བོང་ར་སྟེང་དུ་འཁྲུངས། མཁན་
པོ་ན་སྟོན་བླ་སྒང་བ་ཤེས་རབ་རྡོ་རྗེ་ལས་རབ་བྱུང་དགེ་ཚུལ་མཛད། མཚན་
བཀྲ་ཤིས་དཔལ་ཞེས་གསོལ། རྒྱ་གར་དུ་འབྱོན་པར་ལན་ཁ་ཤས་ཆས་ཀྱང་
ཟླ་བོ་སོགས་ཀྱིས་མ་བཏང་། དེ་ནས་ཕག་གྲུའི་སྙན་པ་གསན་ནས་དགུང་ལོ་



132 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཉི་ཤུ་རྩ་བཞིའི་དུས་ཕག་མོ་གྲུ་པའི་དྲུང་དུ་ཕེ བས་ནས་ཉེ་གནས་མཛད།
ཐུགས་རྩིས་ཆེ་ཞིང་གདམས་པ་རྫོགས་པར་གནང་། ལན་ཅིག་ཐེལ་གྱི་སྤང་
གཤོང་གཅིག་ཏུ་སྐྱོ་སང་ལ་བྱོན་པའི་སར་ཏིང་ངེ་འཛིན་ལ་མཉམ་པར་བཞག་
པས་རྟོགས་པ་ཁྱད་པར་ཅན་འཁྲུངས། དེར་འགྲོ་མགོན་བྱོན་ནས་ཕྱག་
འཁར་ཐུགས་ཀར་གཏད་དེ། འོ་སྐོལ་གྱི་ཇོ་བོ་ནཱ་རོ་བའི་ཞལ་ནས། ཆོས་
ཐམས་ཅད་ཀྱི་རང་བཞིན་སྟོང་ཞིང་བདག་མེད་པར་བསྒོམ། དེའི་ངང་ལ་
ཚད་མེད་པ་བཞིའི་སྒོ་ནས་ཐབས་སྣ་ཚོགས་ཉམས་སུ་ལེན་པ་ཞིག་བྱུང་ན་མི་་་
གནས་པའི་མྱ་ངན་ལས་འདས་པ་ཐོབ་པའི་ལམ་ཡིན་གསུང་བྱ་བ་སོགས་ངོ་་་
སྤྲོད་ཟབ་རྒྱས་ཤིག་སྩལ་བ་ལ་བརྟེན་ནས་ཕྱག་རྒྱ་ཆེན་པོ་སྒོམ་མེད་ཀྱི་རྣལ་་་
འབྱོར་ཐུགས་ལ་འཁྲུངས། ཕག་མོ་གྲུ་པ་གཤེགས་ནས་མལ་གྲོར་བྱོན་འཆང་
ཀ་པ་ལས་བཀའ་གདམས་གསན། ཞང་ཤ་ར་བ་ལས་བསྙེན་པར་རྫོགས། །
དགུང་ལོ་སོ་དགུ་བ་ལ་དར་སྦས་རོང་གསུམ་དང་བོད་མདོ་བས་སྟག་ལུང་དུ་་་
གདན་དྲངས། འགྲོ་བའི་མགོན་གྱིས་ལུང་བསྟན་པ་ལྟར་གནས་དེར་དགོན་
པ་བཏབ་པས། སྟག་ལུང་ཐང་བ་ཞེས་གྲགས། བྲག་བཙན་མཐུ་བོ་ཆེ་ཡང་
དམ་ལ་བཞག རབ་ཏུ་བྱུང་ཕྱིན་ཆད་ཁྱིམ་པའི་ཁང་པར་མ་བྱོན། ཤ་ཆང་
གསོལ་མ་མྱོང་། ཤ་ཆང་གི་མགྲོན་མི་བྱེད། གླིང་གསེབ་ཏུ་བུད་མེད་མི་
གཏོང་བ་སོགས་འདུལ་བའི་ཕྱག་ལེན་ཞིབ་པར་མཛད། སྐུ་འདའ་ཁར་གྲྭ་
བ་སུམ་སྟོང་ལྷག་ཙམ་འདུས། ངོ་མཚར་བའི་རྫུ་འཕྲུལ་དུ་མ་བསྟན། དྲུག་
ཅུ་རེ་དགུ་ལ་གཤེགས། དབོན་རིན་ཆེན་མགོན་པོ་གདན་སར་བཏོན།
འདིས་མཆོད་ཁང་ཆེན་མོ་བཞེངས་ཤིང་དགོན་སྡེ་དར་རྒྱས་མཛད། དེའི་
，



133
1-
གཉིས་པ་གྲུབ་མཐའ་སོ་སོའི་བྱུང་ཚུལ།
རྗེས་སུ་སངས་རྒྱས་ཡར་བྱོན་གདན་སར་བཞུགས། དེ་ལ་གདན་ས་ཕེར་བའི་
དབོན་བཀྲ་ཤིས་བླ་མ་དང་སངས་རྒྱས་དཔོན་གཉིས་བྱུང་ མའི་སངས་རྒྱུས་་་་་་
དཔོན་པོ་གྲགས་པ་དཔལ་འོད་ཟེར་བཟང་པོ་ཁམས་སུ་བྱོན་ནས་རི་བོ་ཆེའི་
དགོན་པ་བཏབ། དེ་ནས་བཟུང་སྟག་ལུང་ཡ་ཐང་མ་ཐང་གཉིས་སུ་གྱེས།
གཉིས་ཀར་གྲྭ་བ་སུམ་སྟོང་བརྒྱད་བརྒྱ་རེ་འཚོགས། དེ་ནས་དབུས་གཙང་
མདོ་ཁམས་སོགས་སུ་སྟག་ལུང་བའི་གྲྭ་ས་དང་ཆོས་བརྒྱུད་མང་དུ་འཕེལ།
དབོན་བརྒྱུད་རིམ་པར་བྱོན་པ་ཐམས་ཅད་སྐྱེས་མཆོག་ཡ་མཚན་ཅན་ཤ་སྟག་
ལ། ཁྱད་པར་དུ་དུས་ཕྱིས་སྟག་ལུང་ངག་དབང་གྲགས་པ་ཞེས་བྱ་བ་མཁས་
གྲུབ་ཆེན་པོ་ཞིག་བྱོན། སྙན་པ་ཆེ་བས་དབུས་གཙང་གི་ཆེ་དགུས་བཏུད།
འབྲི་སྟག་གི་ཆོས་རྒྱུན་ཆད་ལ་ཁད་པ་རྣམས་གསོས་པ་སོགས་འཕྲིན་ལས་རྒྱ་་་
ཆེའོ༑ ༑
ཞབས་དྲུང་ངག་དབང་རྣམ་རྒྱལ་བྱ་བས་གསུང་རབ་མཐའ་དག་ལ་་་་་་
གསན་བཞེས་ཆེ་ཞིང་། མཁས་བཙུན་བཟང་པོའི་སྙན་གྲགས་ཅན་དེས་ཆོས་
འབྱུང་ངོ་མཚར་རྒྱ་མཚོ་སོགས་བརྩམས་ཆོས་མང་དུ་སྤེལ་ལོ། །ད་ལྟ་ནི་ག་
ཟིའི་གདུང་བརྒྱུད་དང་ཡ་ཐང་མ་ཐང་གི་སྤྲུལ་སྐུའི་སྐྱེ་བརྒྱུད་གཙུག་ལག་ཁང་
དང་དགེ་འདུན་མི་ཉུང་ཙམ་ནི་སྣང་ལ། ཆོས་བརྒྱུད་སོགས་ཇི་ལྟར་གྱུར་
ཡོད་པ་ཆ་མ་མཆིས་སོ། །
【༧】 འབའ་རོམ་བཀའ་བརྒྱུད།
འབའ་རོམ་བཀའ་བརྒྱུད་ནི། བརྟུལ་ཞུགས་སྤྱོད་པ་ནག་པོ་བ འི་སྐྱེ་
བར་གྲགས་པ་འབའ་རོམ་པ་དར་མ་དབང་ཕྱུག་ལས་བརྒྱུད་པ་སྟེ། འདི་



-
-
-
-
-
--
-
-
-
-
-
-
-
-
-
-
134 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཉིད་འཕན་ཡུལ་དུ་འཁྲུངས། ཆུང་ངུའི་དུས་སྔགས་ཆུང་གཞོན་པ་ཞིག་རྩར་
བྱུང་ནས་སྒམ་པོའི་བསྔགས་པ་མང་དུ་བརྗོད་ཅིང་དེའི་དྲུང་དུ་ཕྱིན་པ་འཐད་
ཟེར་བས་ཁོ་དང་འགྲོགས་ནས་སྒམ་པོར་སླེབས་པ་ན་སྔགས་ཆུང་གར་སོང་ཆ་
མེད་དུ་གྱུར་པས། དེ་སྒམ་པོའི་སྤྲུལ་པར་ཤེས། དེ་ནས་སྒམ་པོ་བས་ རྗེས་
སུ་བཟུང་ཞིང་ཁྲིད་གནང་བ་བསྐྱངས་པས་རྟོ གས་པ་མཆོག་ཏུ་གྱུར། བྱང་
འབའ་རོམ་གྱི་དགོན་པ་བཏབ། བདེ་སྟོང་ཕྱག་རྒྱ་ཆེན་པོ་ལ་བསྲེ་འཕོ་
དང་། གནས་ལུགས་ཕྱག་རྒྱ་ཆེན་པོ་ལ་གསེབ་ལམ་རིག་པ་རྐྱང་འདེད་ཀྱི་
མཚན་གསོལ་བས་སློབ་མ་མང་དུ་འ དུས་པ་ལ་ཁྲིད་བཏབ། སྲས་ཀྱི་ཐུ་བོ་ནི་
ཏི་ཤྲཱི་རས་པ་ཡིན་ཅིང་། གདན་ས་ནི་ཁོང་གི་གདུང་བརྒྱུད་རིམ་པས་བཟུང་།
སློབ་བརྒྱུད་ཧ་ཅང་དར་རྒྱས་ཆེ་བ་མ་བྱུང་བ་འདྲ་ཞིང་། ད་ལྟ་ནི་ཇི་འདྲ་
ཡོད་ཆ་མ་འཚལ་ལོ། །
【6】 གཡའ་བཟང་བཀའ་བརྒྱུད།
གཡའ་བཟང་བཀའ་བརྒྱུད་ནི། འགྲོ་མགོན་ཕག་མོ་གྲུ་པའི་སློབ་མ་
སྐལ་ལྡན་ཡེ་ཤེས་སེང་གེ་ལས་བརྒྱུད་པ་སྟེ། དེ་ནི་མོན་འགར་དུ་འཁྲུངས།
སྐུ་ན་གཞོན་ནུ་ལ་མཇལ་བར་ཕྱིན་པའི་ཚེ། རི་ཁ་ནས་ཕག་མོ་གྲུ་པའི་དགོན་
པའི་རི་མཐོང་བ་ཙམ་གྱིས་སྒོམ་རང་དུ་ཤར། དེ་ནས་འགྲོ་མགོན་དང་
མཇལ༑ ངོ་སྤྲོད་ཅིག་བཏབ་པས་སྐལ་ལྡན་ཡེ་ཤེས་སེང་གེར་བཏགས། །
དེའི་སློབ་མ་ནི་གཡའ་བཟང་ཆོས་རྗེ་སྟེ། གདུང་རུས་གནུབས། མཁན་པོ་
ཆོས་སྟོན་བྱ་བ་ལས་རབ་ཏུ་བྱུང་། མཚན་ཆོས་སྨོན་ལམ་དུ་བཏགས། ཤ་མི་
སྨོན་ལམ་འོད་ཀྱི་སློབ་མ་ཀླུབ་དཀར་ཚུལ་ཁྲིམས་གྲ གས་ལས་འདུལ་བ་གསན་་



གཉིས་པ་གྲུབ་མཐའ་སོ་སོའི་བྱུང་ཚུལ། །
135
ནས་འདུལ་བའི་བ ཤད་པ་དང་ལག་ལེན་ལ་གཙོ་བོར་མཛད་པས་གནུབས་་་
འདུལ་འཛིན་དུ་གྲགས། ་ སྐལ་ལྡན་ཡེ་ཤེས་སེང་གེའི་སྙན་པ་གསན་ནས་
མཇལ་དུ་བྱོན། ཞལ་མཐོང་བ་ཙམ་གྱིས་བླ་མའི་ཐུགས་དང་གཉིས་སུ་མེད་
པའི་རྟོ གས་པ་འཁྲུངས། སོ་བརྒྱད་པ་ལ་གཡའ་བཟང་གི་དགོན་པ་བཏབ། །
དྲང་སྲོང་རཱ་ཧུ་ལས་དངོས་སུ་མཇལ་ཏེ་གཟའ་སྲུང་གི་མན་ངག་ཁྱད་པར་་་་་
ཅན་ཕུལ། མི་དང་མི་མ་ཡིན་པའི་གདུལ་བྱ་མཐའ་ཡས་པ་སྨིན་གྲོལ་ལ་
བཀོད། དྲུག་ཅུ་རྩ་ལྔ་བ་ལ་གཤེགས།
སློབ་མ་བུ་ཆེན་བཞིར་གྲགས་པ་ནི། གཉལ་སྨད་དཔལ་རི་བ་སངས་
རྒྱ ས་བྱ་སྒོམ། གོ་ར་གདོང་བ་སངས་རྒྱས་ལྷ་སྒོམ། གསེར་ལྡེ་བ་སངས་
རྒྱུས་ལེ་སྒོམ། དགོན་གསར་བ་སངས་རྒྱས་རྒྱ་སྒོམ། དེ་ནས་རིམ་པར་
བརྒྱུད་པ་རྣམས་ལ་གཡའ་བཟང་བཀའ་བརྒྱུད་ཅེས་གྲགས་སོ། །དེང་སང་
ནི་གདན་སར་གཙུག་ལག་ཁང་དང༌། འཕྲིན་ལས་མྱུར་བར་གྲགས་པའི་ལྷ་
མོའི་སྐུ་བརྙན་བཞུགས་པ་ཙམ་མོ། །
（༩】 ཁྲོ་ཕུ་བཀའ་བརྒྱུད།
ཁྲོ་ཕུ་བཀའ་བརྒྱུད་ནི། ཕག་མོ་གྲུ་པའི་སློབ་མ་རིན་པོ་ཆེ་རྒྱལ་ཚ་དང༌།
ཀུན་ལྡན་རས་པ་སྐུ་མཆེད་ལས་བརྒྱུད་པ་སྟེ། རིན་པོ་ཆེ་རྒྱལ་ཚ་ནི། ཤབ་
སྨད་དུ་གནུབས་ནམ་མཁའི་སྙིང་པོའི་གདུང་བརྒྱུད་དུ་འཁྲུངས། ལོ་ལྔ་ནས་
ཡིག་རྩིས་བསླབས། གཞོན་ནུའི་དུས་ནས་ཆོས་ལ་དོན་གཉེར་དང་ལྡན་པར་
གྱུར༑ གནུར་ཉི་མ་སོགས་བླ་མ་དུ་མ་ལས་ཆོས་མང་དུ་གསན། དགུང་ལོ་



-
--
136 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བཅུ་དགུ་བ་ལ་དབུས་སུ་བྱོན། པུ་ཧྲང་ལོ་ཙཱ་བའི་དངོས་སློབ་དམར་ཆོས་ཀྱི་
རྒྱལ་པོ་སོགས་དང་མཇལ། བླ་མ་དམར་གྱི་ཞལ་བཀོད་ལྟར་ཕག་མོ་གྲུ་པའི་
དྲུང་དུ་བྱོན། གདམས་ངག་གསན་པས་ཕྱག་རྒྱ་ཆེན་པོའི་རྟོ གས་པ་ཁྱད་
པར་ཅན་འཁྲུངས། མ་གཅིག་ལབ་སྒྲོན་གྱི་སྲས་པོ་ཐོད་སྨྱོན་བསམ་འགྲུབ་
བྱ་བ་ལ་གཅོད་ཞུས། བདུན་ཅུ་རྩ་བརྒྱུད་པ་ལ་གཤེགས། །
ཀུན་ལྡན་རས་པ་ནི། དེའི་གཅུང་ཡིན་ལ་ཕག་མོ་གྲུར་གཅེན་པོའི་
རྒྱ གས་སྐྱེལ་དུ་བྱོན་པས། རྗེ་བཙུན་མི་ལས་རྣམ་ཐར་གསུང་བ་དང་ཐུག
དེ་འདྲ་བ་ཞིག་ངས་ཀྱང་བྱ་སྙམ་ནས་ཆོས་གྲྭ་དེར་མགོ་ལྕོག་ལན་གསུམ་བྱས།
འགྲོ་མགོན་ལ་གདམས་པ་ཞུས་ཏེ་བསྒོམས་པས་རྟོགས་པ་ཁྱད་པར་ཅན་་་་་་་
བརྙེས། གྲུབ་ཐོབ་ཆེན་པོར་གྱུར་ཏེ་མུ་གེ་བྱུང་བའི་ཚེ་ཁྲོ་ཕུའི་མཆོད་ཁང་གི་
སྒོ་ལ་ཕྱག་འཁར་གཏུག་ག ཏུག་མཛད་ནས་རྣལ་འབྱོར་མ་རྣམས་དེ་རིང་རྣལ་་
འབྱོར་བ་ལ་བསོད་སྙོམས་ཤིག་ཞུའོ་གསུངས་པས། མཆོད་ཁང་གི་སྒོ་བར་
ནས་ཕྱིར་ནས་མང་དུ་བྱུང་། ཡུལ་མི་ཐམས་ཅད་ཀྱིས་བླངས་ཀྱང་ཞག་ལྔའི་
བར་དུ་ནས་མ་ཟད་པའི་གྲུབ་རྟ གས་ཀྱང་བསྟན། དགུང་ལོ་བདུན་ཅུ་བ་མེ་
མོ་གླང་ལ་གཤེགས། རྒྱལ་ཚ་དང་། ཀུན་ལྡན་རས་པ་སྐུ་མཆེད་ཀྱི་དབོན་
པོ་ཁྲོ་ཕུ་ལོ་ཙཱ་བ་ཡིན་ཏེ། དེའི་ཡབ་ཇོ་འཕན་དང༌། ཡུམ་སྲེག་མོ་གསལ་
བྱེད་གཉིས་ཀྱི་སྲས་སུ་སྐུ་བལྟམས། ལོ་དྲུག་པ་ལ་ཀློག་བསླབས། བརྒྱད་པ་
ལ་རྒྱལ་ཚ་དང་མཇལ། བཅུ་བའི་སྐབས་སུ་རྒྱལ་ཚ་དང་ཀུན་ལྡན་གྱིས་
མཁན་སློབ་མཛད་དེ་དགེ་ཚུལ་སྒྲུབ། མཚན་བྱམས་པ་དཔལ་དུ་བཏགས།
བཅུ་དགུ་ལ་བསྙེན་པར་རྫོགས། ཀུན་ལྡན་དང་རྒྱལ་ཚ་གཉིས་ལ་གདམས་



137
-
-
-
-
-
-
，
གཉིས་པ་གྲུབ་མཐའ་སོ་སོའི་བྱུང་ཚུལ།
ངག་ལུགས་མི་འདྲ་བ་བརྒྱ་དང་སུམ་ཅུ་རྩ་དྲུག བཀའ་བ བས་བཅུ་གསུམ་
ཡོད་པ་གསན། ཉེར་བཞི་བ་ལ་བལ་བོར་བྱོན། པཎྜི་ཏ་བུདྡྷ་ཤྲཱི་དང་
མཇལ༑ མི་ཏྲ་ཛོ་ཀི་བོད་དུ་སྤྱན་དྲངས། ཁྲོ་ཕུའི་གནས་གཞིའི་ས་བྱིན་གྱིས་
བརླབས༑ དེ་ཏིང་བུདྡྷ་ཤྲཱི་ཡང་སྤྱན་དྲངས། དེ་རྗེས་བིཌཱུརླ་ཚོགས་འདུས་
སུ་བྱོན་ནས་ཁ་ཆེ་པཎ་ཆེན་ཤཱཀྱ་ཤྲཱི་སྤྱན་དྲངས། ལྷ་མོ་ཆེ་ཁྲི་བརྒྱད་ཅུ་བ་
བཞེངས། སྲས་སེམས་དཔའ་ཆེན་པོ་བྱུང་། འགྲོ་དོན་དང་འཕྲིན་ལས་
མཐའ་ཡས་པ་ལ་མངའ་བརྙེས།
ཡང་རྒྱལ་ཚ་དང་ཀུན་ལྡན་གྱི་སློབ་མ་ལྕེ་སྒོམ་དང༌། མ་གཅིག་རེ་མ་
ཏི༑ དེ་དག་ལས་རིམ་པར་བརྒྱུད་པ་དག་ལ་ཁྲོ་ཕུ་བཀའ་བརྒྱུད་ཅེས་གྲགས་
སོ༑ ༑
འོན་ཀྱང་བྱམས་པ་དཔལ་ནས་བྱིངས་དང་མ་འདྲ་བའི་གྲུབ་མཐའ་་༌༌
ཟུར་བ་ཞིག་སྐྱོང་བར་མཛད་འདྲ་སྙམ། དེ་ལྟ་ནའང་ཁྲོ་ལོས་གསུངས་པའི་ ་
མན་ངག་འབྲུ་དགུ། སྙིང་གཏམ་བ ཞི་གསུམ་བཅུ་གཉིས། ཕྱག་རྒྱ་ཆེན་པོ་
དོན་དགུ་མ་སོགས་ན་ལྟ་བའི་རྣམ་གཞག་གསུངས་པ་རྣམས་བཀའ་བརྒྱུད་་་་་
པའི་ཕྱག་ཆེན་ཁོ་ནར་སྣང་ལ། དེར་མ་ཟད་ཁྲོ་ཕུའི་མན་ངག་བརྒྱ་རྩའི་ནང་
ཚན་པཎ་ཆེན་ཤཱཀྱ་ཤྲཱིས་ཡུལ་འཁོར་རྣམས་སུ་ཐོར་བུ་གསུངས་པའི་སྐོར་་་་་་་
དང༌༑ རྡོ་རྗེ་གདན་པ་ནི་ཞ་ལངྒ་དེ་ཝས་གསུངས་པའི་འཆིང་བ་རྣམ་གྲོལ་
གྱི་བསྟན་བཅོས་སོགས་ཀྱི་ལྟ་བའི་འགྲོས་ཀྱང་ཕྱག་རྒྱ་བ་དང་མཐུན་པར་་་༌་
འདུག་གོ།
ཁྲོ་ལོའི་རྗེས་སུ་བླ་ཆེན་བསོད་དབང་དང༌། སེམས་དཔའ་ཆེན་པོ།



བ
138 ལེའུ་གཉིས་པ། བོད་གངས་ ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དེའི་སློབ་མ་ཡང་རྩེ་བ་རིན་ཆེན་སེང་གེ་དེའི་སློབ་མ་བུ་སྟོན་རིན་པོ་ཆེ་
རྣམས་བྱོན། བུ་སྟོན་གྱིས་ལུགས་ཟུར་བ་བཟུང་ཚུལ་འོག་ཏུ་འབྱུང་ངོ༌། །
ཁྲོ་ཕུར་སྐབས་ཤིག་ནས་གཞུང་ཆེན་པོའི་འཆད་ཉན་དར་བ་འདྲ་ཡང་་
ཧུ་གི་ཞབས་ཀྱུ་ནས་ནཱ་དའི་བར་བཞིན་ཐིམ་ནས། ད་ལྟའི་དུས་སུ་འབྲུག་
པའི་རབ་བྱུང་གཟུགས་ཁ་ཤས་རེས་སྐབས་སྐབས་སུ་བྱམས་ཆེན་གྱི་དྲུང་དུ་་་་
མངོན་རྟོགས་རྒྱན་ཚར་རེ་འདོན་པ་ཙམ་ལྷག་མར་ལུས་སོ། །
དེ་ལྟར་བཀའ་བརྒྱུད་པ་ལ་ནང་གསེས་ཀྱི་ངོ་བོ་གཅིག་ལ་ལྡོག་པ་ཐ་་་་་
དད་པའི་ཚུལ་གྱིས་སོ་སོ་བ་མང་ཞིག་བྱུང་བ་དེ་དག་གི་ཁྱད་པར་འབྱེད་ཆོས་་
ཅི་ཞེ་ན། སྟག་ལུང་ངག་དབང་རྣམ་རྒྱལ་ གྱི་ཆོས་འབྱུང་ངོ་མཚར་རྒྱ་མཚོ་
ལས། མདོར་ན་ཉན་ཐོས་ཀྱི་ངེས་འབྱུང་། ཐེག་ཆེན་གྱི་སེམས་བསྐྱེད།
གསང་སྔགས་ཀྱི་དམ་ཚིག་རྣམ་པར་དག་པ་རྣམས་གཞིར་བཞག་པའི་སྟེང་དུ་་
བཀའ་བརྒྱུད་རིན་པོ་ཆེའི་ཁྱད་ཆོས་མར་རྔོག་གི་རྒྱུད་བཤད། མི་ལའི་སྙིང་
རུས་དང་གདམས་ངག སྒམ་པོ་བའི་ངོ་བོའི་གད་དར། ཀརྨ་བའི་རླུང་
སེམས་དབྱེར་མེད། ཞང་གི་ལམ་མཆོག་མཐར་ཐུག འབའ་རོམ་པའི་བསྲེ་
འཕོ་གསེབ་ལམ། ཕག་གྲུའི་གསང་སྔགས། སྟག་ལུང་པའི་རྣམ་ཐར་སོ་
དགུ་༑ འབྲི་གུང་བའི་སྡོམ་གསུམ་གནད་གཅིག གཙང་པ་རྒྱ་རས་ཀྱི་རྟེན་
འབྲེལ་དང་རོ་སྙོམས། ལོ་རྒོད་ཀྱི་མོས་གུས་དང་ཞེན་ལོག་རྣམས་ནི་ཆ་
མཐུན་ཁྱད་འཕགས་ཞེས་རེ་རེ་ལའང་ཐམས་ཅད་ཚང་བར་ ཡོད་མོད་ཀྱི།
གང་ལ་རྩལ་དུ་བཏོན་ནས་སློབ་མ་འཁྲིད་ཅིང་སྐྱོང་བར་མཛད་པའི་ཕྱིར་ཁྱད་
པར་གྱི་འབྱེད་ཆོས་སུ་བཞག་ཏུ་རུང་ཞིང་། ཡོངས་རྫོགས་ལ་ཡང་བཀའ་
-
-



གཉིས་པ་གྲུབ་མཐའ་སོ་སོའི་བྱུང་ཚུལ།
139
བརྒྱུད་རིན་པོ་ཆེའི་བསྟན་པ་ཞེས་འཇིག་རྟེན་གསུམ་དུ་སྙན་པར་གྲགས་་་་་་་
སོ༑ ༑ཞེས་བ ཤད་པ་ལྟར་རོ། །
(༤) བཀའ་བརྒྱུད་པའི་ལྟ་སྒོམ་གྱི་རྣམ་གཞག་
ཕྱོགས་ཙམ་ཞིག་བཤད་པ།
-
༄༅། །བཀའ་བརྒྱུད་པའི་ལྟ་སྒོམ་གྱི་རྣམ་གཞག་ཕྱོགས་ཙམ་ཞིག་
བ ཤད་ན། དྭགས་པོ་བཀའ་བརྒྱུད་ཀྱི་འབྱུང་ཁུངས་མར་བའི་ལྟ་བ་ནི་དབུ་
མ་ཐལ་འ གྱུར་བའི་ལྟ་བ་ཡིན་ཏེ། དེ་ཉིད་ཀྱི་བླ་མའི་གཙོ་བོ་ནཱ་རོ་བ་དང་མི་
ཏྲི་བ་ཆེན་པོ་ཡིན་ཞིང་། ལྟ་སྒོམ་སྤྱོད་པ་དང་རྒྱུད་ཀྱི་བཤད་པ་གང་གི་སྐབས་
སུ་ཡང་དེ་གཉིས་གཙོ་བོར་མཛད་པ་དང༌། ཁྱད་པར་དུ་ལྟ་བའི་སྒྲོ་འདོགས་
ཆོད་པའི་བླ་མ་མི་ཏྲི་བ་ཡིན་པར་མར་བ་རང་གི་གསུང་མགུར་ལས་འབྱུང་་་་་་
སྟེ། ཤར་ཆུ་བ་གངྒཱའི་འགྲམ་དུ་ཕྱིན། །རྗེ་མེ་ཏྲི་ཆེན་པོའི་བཀའ་དྲིན་
གྱིས། ༑ གཞི་ཆོས་ཉིད་སྐྱེ་བ་མེད་པར་རྟོགས། །སེམས་སྟོང་པ་ཉིད་ལ་
སྤར་ཟིན་བྱས། །དོན་སྤྲོས་བྲལ་གཉུག་མའི་ངོ་བོ་མཐོང་། །སྐུ་གསུམ་མ་
དང་མངོན་དུ་མཇལ། །མི་ཁོ་བོས་སྤྲོས་པ་དེ་ནས་བཅད། །ཅེས་མེ་ཏྲི་
བའི་དྲིན་ལས་སེམས་དོན་དམ་པར་སྐྱེ་བ་མེད་པར་རྟོ གས་པས། སེམས་ཀྱི་
གཉུག་མའི་ངོ་བོ་ཞེས་པ་བདེན་པས་སྟོང་པའི་སེམས་ཀྱི་ཆོས་ཉིད་ལ་སྤར་་་་་
ཟིན་བྱས་ཏེ། དེ་ཉིད་རྫོ གས་རིམ་གྱི་ལམ་ཟབ་མོ་དང་སྦྲེལ་ནས་བསྒོམས་
པས་སྤྱིར་སྐུ་གསུམ་དང་ཁྱད་པར་ཆོས་སྐུའི་མིང་ཅན་འོད་གསལ་མ་བུ་འཕྲོད་



་，
140 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པ་བྱུང་བས་སྤྲོས་པ་ཐམས་ཅད་དེ་ལ་བརྟེན་ནས་མཆོད་དོ། །ཞེས་གསུངས་
པའི་ཕྱིར་རོ། །
མངའ་བདག་མེ་ཏྲི་བ་ནི་དབུ་མ་ཙམ་དུ་མ་ཟད། དཔལ་ལྡན་ཟླ་བའི་
ལུགས་གཙོ་བོར་མཛད་པ་ཞིག་སྟེ། དེ་ཉིད་ཀྱི་འཚོ་བའི་དེ་ཁོ་ན་ཉིད་བཅུ་བ་
ལས༑ དེ་བཞིན་ཉིད་ནི་ཤེས་འདོད་པས། །རྣམ་བཅས་མ་ཡིན་རྣམ་མེད་
མིན། ༈ བླ་མའི་ངག་གིས་མ་རྒྱན་པའི། །དབུ་མའང་འབྲིང་པོ་ཙམ་ཡིན་
ནོ༑ ༑ ཞེས་རྣམ་བཅས་མདོ་སྡེ་བ་དང༌། རྣམ་མེད་བྱེ་བྲག་སྨྲ་བ་སྟེ་ཉན་
ཐོས་སྡེ་པ་དང་། རྣམ་བཅས་རྣམ་བདེན་པ་དང༌། རྣམ་མེད་ རྣམ་རྫུན་པ་
སྟེ་སེམས་ཙམ་པ་གཉིས་ཀས་དེ་ཁོ་ན་ཉིད་ཀྱི་དོན་རྟོ གས་པ་མིན་པ་དང༌།
དེར་མ་ཟད་བླ་མའི་མན་ངག་གིས་མ་བརྒྱན་པའི་དབུ་མའང་དབུ་མ་འབྲིང་་་་
པོ་ཙམ་ཞིག་ཡིན་པར་གསུངས་ཤིང་། བླ་མའི་གདམས་ངག་ནི་དཔལ་ལྡན་
ཟླ་བའི་ཞབས་ཀྱི་གདམས་ངག་ཁོ་ན་ཡིན་པར་དེ་ཉིད་ཀྱི་དངོས་སློབ་པཎྜི་ཏ་་་
ལྷན་ཅིག་སྐྱེས་པའི་རྡོ་རྗེའི་འགྲེལ་བར་བ ཤད་པའི་ཕྱིར་རོ། །
པཎ་ཆེན་ནཱ་རོ་བ་ཡང་ཟླ་གྲགས་ཀྱི་ལུགས་ཁོ་ན་འཛིན་པ་སྟེ། དེ་ཉིད་་
ཀྱིས་རྒྱུད་ཕྱི་མའི་འགྲེལ་བར། ཕྱི་མའི་རྒྱུད་ཀྱི་འགྲེལ་བ་འདི། །སྒྲོན་མ་
གསལ་བའི་རྗེས་འབྲངས་ནས། །ཀླུ་སྒྲུབ་མན་ངག་བ ཤད་པ་ཡིན། །ཞེས་
དང་། སློབ་དཔོན་ཀླུ་སྒྲུབ་འཕ གས་པ་ལྷ། །ཀླུ་ཡི་བྱང་ཆུབ་ཤཱཀྱའི་
བ ཤེས༑ ༑ ཟླ་བ་གྲགས་པ་ལ་སོགས་པའི། །མན་ངག་རིམ་པ་ལ་བརྟེན་
ནས༑ ༑ ཞེས་སོགས་གསུངས་པའི་ཕྱིར་དང་། ལྟ་བའི་བ ཤད་པ་ཡང་དེ་ཁོ་
ན་ལྟར་སྣང་བའི་ཕྱིར་རོ། །



གཉིས་པ་གྲུབ་མཐའ་སོ་སོའི་བྱུང་ཚུལ།
141
རྗེ་བཙུན་མི་ལའི་མགུར་རྣམས་སུ་ཡང་ལྟ་བ་ཕལ་ཆེར་ཐལ་འ གྱུར་བ་་་་
དང་མཐུན་པར་གསུངས་ཏེ། ཁྱེད་བློ་དམན་རྣམས་ཀྱི་བསམ་ངོ་དང༌། །
བསྟུན་ནས་ཀུན་མཁྱེན་སངས་རྒྱས་ཀྱིས། །ཐམས་ཅད་ཡོད་ཅེས་གསུངས་
པ་ཡིན། །དོན་དམ་བདེན་པའི་དབང་དུ་ནི། །བགེགས་པས་སངས་
རྒྱས་ཉིད་ཀྱང་མེད། །སྒོམ་པ་ བོ་མེད་བསྒོམ་བྱ་མེད། །བགྲོད་བྱ་ས་དང་
ལམ་རྟ གས་མེད། །འབྲས་བུ་སྐུ་དང་ཡེ་ཤེས་མེད། །དེ་ཕྱིར་མྱ་ངན་
འདས་པ་མེད། །མིང་དང་ཚིག་གིས་བཏ གས་པ་ཙམ། །ཁམས་གསུམ་
བརྟན་དང་གཡོ་བར་བཅས། །གདོད་ནས་མ་གྲུབ་སྐྱེ་བ་མེད། །གཞི་
མེད་ལྷན་ཅིག་སྐྱེས་པའང་མེད། །ལས་དང་ལས་ཀྱི་རྣམ་སྨིན་མེད། །དེ་
ཕྱིར་འཁོར་བའི་མིང་ཡང་མེད། །མཐར་ཐུག་དོན་ལ་དེ་ལྟར་གདའ། །
ཞེས་གཟུགས་ནས་རྣམ་མཁྱེན་གྱི་ཆོས་ཐམས་ཅད་དོན་དམ་པར་མེད་ པའི ་་་་
ཚུལ་དང་། ཨེ་མ་སེམས་ཅན་མེད་ གྱུར་ན། །དུས་གསུམ་སངས་རྒྱས་ཅི་
ལས་བྱུང་། །རྒྱུ་མེད་འབྲས་བུ་མི་སྲིད་པས། །ཀུན་རྫོབ་བདེན་པའི་
དབང་དུ་ནི། །འཁོར་བ་དང་ནི་མྱ་ངན་འདས། །ཐམས་ཅད་ཡོད་ཅེས་
ཐུབ་པས་གསུངས། །ཞེས་བདེན་པར་མ་གྲུབ་ཀྱང་ཐ་སྙད་དུ་འཁོར་འདས་
བྱ་བྱེད་རྒྱུ་འབྲས་ཐམས་ཅད་ཡོད་པ་དང༌། དེ་ལྟར་རྟོགས་པའི་མཁས་པ་
ཡིས༑ ༑ རྣམ་ཤེས་མ་མཐོང་ཡེ་ཤེས་མཐོང་། །སེམས་ཅན་མ་མཐོང་
སངས་རྒྱས་མཐོང་། །ཆོས་ཅན་མ་མཐོང་ཆོས་ཉིད་མཐོང་། །ཞེས་
འཕགས་པའི་མཉམ་བཞག་ཡེ་ཤེས་ཀྱིས་སྟོང་ཉིད་མངོན་སུམ་དུ་གཟིགས་་་་་
པའི་གཟིགས་ངོར་རྣམ་ཤེས་འཁྲུལ་བ་ལ་སྣང་བ་དེ་མ་མཐོང་། ཡེ་ཤེས་མ་



142 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འཁྲུལ་བ་ལ་སྣང་བ་དེ་མཐོང་། ཡེ་ཤེས་ཀྱིས་ཆོས་ཉིད་གཟིགས་པའི་ གཟི གས་
ངོར་ཆོས་ཅན་སེམས་ཅན་མེད། སངས་རྒྱས་ཏེ་ཆོས་སྐུའི་མིང་ཅན་གྱི་ཚོས་
ཉིད་ཡོད་ཅེས་ལྟ་བ་འཇོག་མཚམས་དབུ་མ་ཐལ་འགྱུར་བ་དང་ཤིན་ཏུ་མཐུན་
པར་གསུངས་སོ། །འོན་ཀྱང་མར་བ་ལ་མཁས་གྲུབ་ཀྱི་བླ་མ་བརྒྱ་རྩ་བརྒྱད་
ཡོད་ཅིང་། དེ་དག་གི་གདམས་པ་མཐའ་ཡས་པ་མངའ་བས་ན། སློབ་མ་
འགའ་ཞིག་གི་རྒྱུད་ཚོད་ལ་གཟི གས་ནས་སེམས་ཙམ་དང་མཐུན་པའི་་་་་་་་་་
གདམས་པ་ཕོག་པའང་མཆིས་ལ། མི་ལའི་གསུང་མགུར་འགའ་ཞིག་ཏུའང་། །
རྣལ་འབྱོར་བཞིའི་ངོ་སྤྲོད་མཛད་ཅིང་དེ་དག་ལ་ཡང་དབུ་སེམས་ཀྱི་ལྟ་བའི་
བ ཤད་པ་ཅི་རིགས་པར་སྣང་ངོ༌། །དེས་ན་མར་མི་སོགས་ཚད་ལྡན་གྱི་དམ་
པ་གོང་མ་རྣམས་སློབ་མ་བཀྲི་བ་ལ་མཁས་པའི་སློབ་དཔོན་ཡིན་པས། ཞུ་བ་
བོའི་བློ་ཚོད་ལ་གཟི གས་ནས་ལྟ་སྒོམ་སྤྱོད་པ་གང་འཚམས་རེ་གསུངས་པ་ལས་
ཤེས་ཚད་མཐའ་དག་ལྷུག་པར་འཆད་པའི་དེང་སང་གི་འཆད་པ་བོ་རྣམས་་་་་
དང་མི་འདྲ་ བས་ ལྟ་བ་གང་དག་གསུངས་པ་ཐམས་ཅད་མཐའ་གཅིག་ཏུ་དབུ་
མའི་ལྟ་བ་ཡིན་པའི་ངེས་པ་མི་འདུག་གོ །
ཕྱག་རྒྱ་ཆེན་པོའི་མིང་འདོགས་ནི། རྗེ་བཙུན་གྱི་མགུར་དུའང་།
ཕྱག་རྒྱ་ཆེན་པོ་ལྟ་བའི་རྫོང་། །ཞེས་སོགས་ཕྱག་ཆེན་གྱི་སྒྲ་སྒྲོས་ཙམ་འབྱུང་
ནའང་། གྲགས་ཆེ་བར་མཛད་པ་བོ་ནི་དྭགས་པོ་ལྷ་རྗེ་ཡིན་ཏེ། དེ་ཉིད་ཀྱི་
གསུང་ལས་ལྟ་བའི་ངོ་སྤྲོད་ལ་ཕར་ཕྱིན་གྱི་ཐེག་པའི་ལུགས་དང་སྔགས་ཀྱི་་་་་
ལུགས་གཉིས་འབྱུང་ཞིང་། གཉིས་ཀ་ལའང་ཕྱག་རྒྱ་ཆེན་པོ འི་གདམས་ངག་
གི་མིང་འདོགས་པར་མཛད་ཅིང་། ཕར་ཕྱིན་ཐེག་པའི་ལུགས་ལ་སྟོང་ཉིད་
，
ལ་
པ་བE.



143
t་
，
གྲུབ་མཐའ་སོ་སོའི་བྱུང་ཚུལ།
ལ་ཕྱག་རྒྱ་ཆེན་པོར་གསུངས་པ་ཡོད་ཚུལ་མདོ་ལུང་མང་དུ་དྲངས་ནས་་་་་་་་་
བསྒྲུབས་པའི་བ སྟན་བཅོས་ཀྱང་མཛད་དོ། །དཀར་པོ་ཆིག་ཐུབ་ཅེས་པའི་
ཐ་སྙད་ཞང་ཚལ་པ་ཡན་ལ་དེ་འདྲའི་ཐ་སྙད་གྲགས་མི་ཆེ་ཞིང་། ཞང་གིས་
དཀར་པོ་ཆིག་ཐུབ་ལ་གཙོ་བོར་བྱས་པའི་བསྟན་བཅོས་མཛད་ནས་དེ་ཕྱིན་་་་་
ཆད་ལ་གྲགས་ཆེ་ བར་ གྱུར་ཏོ། །
དེ་ལྟ་ན་མར་བ། མི་ལ། སྒམ་པོ་བ་རྣམས་དང༌། རེ་དག་གི་སློབ་
མ། ཕག་གྲུ། འབྲི་གུང་སྐྱུ་ར། གླིང་རས་པ། དུས་གསུམ་མཁྱེན་པ།
སྟག་ལུང་པ་སོགས་ལྟ་བའི་བཞེད་པ་མཐུན་ཅིང་། སྣང་ཕྱོགས་རྟེན་འབྲེལ་
ལ་གཙིགས་སུ་མཛད་པ་དང་། སོ་སོར་རྟོག་པའི་ཤེས་རབ་ཀྱི་དཔྱད་པ་མི་་་
འདོར་བའི་ལུགས་སུ་སྣང་ངོ་། །འོན་ཀྱང་དེ་དག་གི་གསུང་འབུམ་རྣམས་
སུ་སློབ་མ་མཁས་མི་མཁས་དུ་མའི་ཟིན་བྲིས་ཉག་ཉོག་མང་པོ་བཅུག་པ་ལ་་་་་་
ཡིད་བརྟན་མི་སྣང་ངོ༌། །ཞེས་བདག་གི་བླ་མ་ཐམས་ཅད་མཁྱེན་པས་
གསུངས་སོ། །
འོ་ན་རྗེ་བཙུན་མི་ལས་སྒམ་པོ་བར་གསུངས་པའི་མགུར་དུ། རང་
སེམས་སྟོང་པར་རྟོ གས་ཙ་ན། །གཅིག་དང་དུ་མར་མ་སྦྲེལ་ཅིག །ཆད་
པའི་སྟོང་པར་འགྲོ་ཉེན་ཡོད། །བུ་སྤྲོས་པ་མེད་པའི་ངང་ལ་ཞོག །ཅེས་པ་
ཅི་ལྟར་དྲང་ཞེ་ན། སེམས་རང་བཞིན་མེད་པར་གཏན་ལ་ཕབ་པར་ངེས་པ་
འདྲོངས་ཏེ་དེའི་ངང་ལ་རྩེ་གཅིག་ཏུ་མཉམ་པར་འཇོག་པའི་དུས་སུ་གཅིག་ཏུ་
བྲལ་གྱིས་དཔྱོད་པ་མི་བྱེད་པའི་དོན་ཡིན་ཏེ། རང་སེམས་སྟོང་པར་རྟོ གས་
ཙ་ན། །ཞེས་མཚམས་འཛིན་མཛད་འདུག་པས་སོ། །



144 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བཀའ་བརྒྱུད་གོང་མ་དེ་དག་གི་ཕྱག་ཆེན་ལ། མདོ་སྔགས་ཀྱི་དབྱེ་བས་
གཉིས་བཞེད་པའི་སྔ་མ་ནི་སེམས་ཀྱི་ངོ་བོའི་སྟེང་དུ་རྩེ་གཅིག་ཏུ་འཇོག་པའི་་་
མི་རྟོག་པ་བསྒོམས་ཏེ་གནས་པ་བསྒྲུབས། དེ་ལྟར་བསྒྲུབས་པའི་དམི གས་པ་
ལ་གནས་པའི་སེམས་གསལ་གསལ་རིག་རིག་པོ་དེ་ལུས་ཀྱི་ཕྱི་ན་འདུག་གམ་་་་
ནང་ན་འདུག་པ་སོགས་ཀྱི་སེམས་འཚོལ་རྒྱ བ་པས་སེམས་ཀྱི་ངོ་བོ་གཅིག་ ཀྱང་
མ་བརྙེད་པའི་བདེན་མེད་དུ་ངེས་པའི་ཚེ། བདེན་མེད་དེས་ཁྱད་པར་དུ་བྱས་
པའི་སེམས་ཀྱི་ངོ་བོའི་སྟེང་དུ་རྩེ་གཅིག་ཏུ་འཇོག་པ་སྟོང་ཉིད་མ་ཡིན་དགག་་་
གི་ཚུལ་དུ་བསྒོམ་པ་ཡིན་ཞེས་བཞེད་དོ། །
སྔགས་ལུགས་ཀྱི་ཕྱག་རྒྱ་ཆེན་པོ་ནི། རླུང་དབུ་མར་ཞུ གས་གནས་ཐིམ་
གསུམ་བྱས་པ་ལས་བྱུང་ བའི་བདེ་ཆེན་གྱི་འོད་གསལ་ལ་བཞེད་ཅིང་། དེ་ནི་
གྲུབ་པ་སྡེ་བདུན་དང༌། སྙིང་པོ་སྐོར་གསུམ་དུ་གྲགས་པའི་བརྗོད་བྱའི་གཙོ་
བོ་རྣལ་འབྱོར་བླ་མེད་ཀྱི་རྒྱུད་སྡེ་མཐའ་དག་གི་སྙིང་པོའི་སྙིང་པོ་ཉིད་དོ། །
དེ་སྒོམ་པ་ལ་ཐོག་མར་གཉུག་སེམས་མངོན་དུ་བྱེད་དགོས་ཤིང་། དེ་ལ་རླུང་
དབུ་མར་ཞུགས་གནས་ཐིམ་གསུམ་དགོས་པས། གཉུག་སེམས་ཀྱི་ངོ་བོ་
གཏན་ལ་ཕབ་སྟེ་དེའི་སྟེང་དུ་རྩེ་གཅིག་ཏུ་བཞག་པས། རླུང་དབུ་མར་
ཞུགས་གནས་ཐིམ་གསུམ་འབྱུང་། དེའི་སྟོབས་ཀྱིས་ལྟེ་གསང་གི་གཏུམ་མོ་
འབར་བ་ལ་བརྟེན་ནས་ཞུ་བ་དེས་དྲངས་པའི་དགའ་བཞི་སྐྱེས་ཏེ་གཉུག་་་་་་
སེམས་བདེ་བ་ཆེན་པོའི་ངོ་བོར་སྐྱེ། དེ་ཡུལ་སྟོང་པ་ཉིད་དང་དབྱེར་མེད་དུ་
གྱུར་པའི་བདེ་སྟོང་གི་ཡེ་ཤེས་ལ་རྩེ་གཅིག་ཏུ་བཞག་པས་རྣལ་འབྱོར་བཞི་་་་་
རིམ་གྱིས་བགྲོད་དེ་མཆོག་འགྲུབ་པར་འགྱུར་ལ། དེ་ལྟ་བུའི་བདེ་བ་དང་



གཉིས་པ་གྲུབ་མཐའ་སོ་སོའི་བྱུང་ཚུལ། 145
སྟོང་པ་ཐབས་ཤེས་ཟུང་དུ་འབྲེལ་བ་ལ་ཕྱག་རྒྱ་ཆེན་པོ་བསྒོམ་པ་དཀར་པོ་་་་༌
ཆིག་ཐུབ་ཅེས་པའི་ཐ་སྙད་མཛད་དོ། །
ཕྱག་རྒྱ་ཆེན་པོ་ཉམས་སུ་ལེན་པའི་གང་ཟག་ལ་དབང་པོ་རྣོ་རྟུལ་གཉིས་
ལས། རླུང་དབུ་མར་སྡུད་པའི་ལམ་བསྒོམ་མི་ནུས་པའི་དབང་རྟུལ་གྱིས་རེ་
ཞིག་ ཕ་རོལ་ཏུ་ཕྱིན་པའི་ལུགས་ཀྱི་ཕྱག་ཆེན་སྒོམ་པར་བྱེད་པ་ཡིན་ལ། དབང་
རྣོན་ལའང་གཉིས་ཏེ། ཚེ་སྔོན་མའམ་ཚེ་སྟོད་ཡན་ལ་ལམ་སྔ་མ་སྔ་མ་ལ་སྦྱངས་
ནས་རླུང་དབུ་མར་འཇུག་པ་བྱང་བ་ཞིག་ཡིན་ན། དང་པོ་ཉིད་ནས་སེམས་
ཀྱི་ངོ་བོའི་སྟེང་དུ་རྩེ་གཅིག་ཏུ་བཞག་སྟེ་བསྒོམས་པ་ཉིད་ཀྱིས་རླུང་དབུ་མར་་་
ཞུགས་གནས་ཐིམ་གསུམ་བྱས་པས་གཉུག་སེམས་མངོན་སུམ་དུ་ཉམས་སུ་་་་་
མྱོང་བར་འགྱུར་ལ། འདི་ལ་གང་ཟག་ཅིག་ཆར་བའི་ཐ་སྙད་མཛད་དེ།
ཀཱ་དཔེ་ལས། གང་ཟག་སྦྱངས་པའི་འཕྲོ་ཅན་ལ། ཅིག་ཆར་བ་ནི་བསྟན་
པར་བྱ། །ཞེས་དང༌། རིན་ཆེན་ཐེམ་སྐས་ལས། ཅིག་ཆར་བ་ཡི་གང་
ཟག་དེ། །ཚོགས་བས གས་བས གས་པའི་གང་ཟག་ཡིན། །རྒྱུད་སྦྱངས་
སྦྱངས་པའི་གང་ཟག་ཡིན། །བློ་བ ཏུལ་བཏུལ་བའི་ གང་ཟག་ཡིན། །
ཉམས་སྐྱེས་སྐྱེས་པའི་གང་ཟག་ཡིན། །གང་ཟག་མཆོག་ཏུ་གྱུར་པ་ཡིན། །
ཞེས་སོ། །འདི་ནི་རྗེ་བླ་མས་ཀྱང་བཞེད་དེ། རླུང་དབུ་མར་འཇུག་པ་ལ་
བྱང་བ་ཞིག་ གིས་དམིགས་པ་ཅི་ལ་གཏད་ཀྱང་རླུང་དབུ་མར་འཇུག་པ་ཞིག་
སྣང་ངོ༌། །ཞེས་གསུངས་པས་སོ། །
ཚེ་སྔ་མའ མ་ཚེ་སྟོད་ཡན་ཆད་ལ་ལམ་སྔ་མ་སྔ་མ་ལ་མ་སྦྱངས་པ་ཞིག་་་་
ཡིན་ན། ལམ་ཐུན་མོང་བ་ དང་། དབང་དང་། བསྐྱེད་རྫོ གས་སོགས་



146 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
སྔོན་དུ་འགྲོ་དགོས་ཤིང་། དེ་ལྟ་བུ་ལ་གང་ཟག་རིམ་གྱིས་པའི་ཐ་སྙད་མཛད་
དེ། ཀཱ་དཔེ་ལས། གང་ཟག་དང་པོའི་ལས་ཅན་ལ། །རིམ་གྱིས་པ་ནི་
བསྟན་པར་བྱ། །ཞེས་སོ། །
ཕྱིས་ཀྱི་བཀའ་བརྒྱུད་པ་རྣམས་ཀྱིས་སེམས་ཀྱི་གཞི་རྩ་བཅད་ནས་སྒོམ་་་
པའི་ཚུལ་ལ་མི་འདྲ་བ་མང་དུ་འདོད་དེ། ཁ་ཅིག་ནི་མཉམ་བཞག་གི་ངང་
ནས་རང་གི་སེམས་ཕྱི་དང་ནང་དང་སྐྱེ་བ་དང་གནས་པ་དང་འགག་པ་གང་་་་
དུ་གྲུབ་དཔྱད་པ་ན། གང་དུ་ཡང་མ་གྲུབ་པར་མཐོང་བའི་ཚེ། སེམས་ཀྱི་
གཞི་རྩ་ཆོད་པ་དང༌། སེམས་ངོ་འཕྲོད་པ་དང་། ཕྱག་ཆེན་གྱི་དོན་ཐོབ་
པ་ཡིན་ཏེ། དོ་ཧ་ལས། སེམས་དང་སྣང་བ་ཐམས་ཅད་ནི། །བཙལ་ན་
མི་རྙེད་འཚོལ་མཁན་གང་ནའང་མེད། །མེད་པ་དུས་གསུམ་མ་སྐྱེས་མ་
འགགས་པས། །དེ་ཉིད་གཞན་དུ་འགྱུར་བ་མེད་པ་ནི། །རང་བཞིན་
བདེ་བ་ཆེན་པོའི་གནས་ལུགས་ཡིན། །དེ་ཕྱིར་སྣང་བ་ཐམས་ཅད་ཆོས་ཀྱི་
སྐུར། ། ཞེས་པའི་དོན་དུ་འདོད། ཡང་འགའ་ཞིག་ནི་སེམས་བཙལ་བས་
རང་གི་ལུས་འདིའི་སྤྱི་བོ་ནས་རྐང་མཐིལ་བར་གྱི་ཆ་ཤས་གང་དུ་ཡང་མ་གྲུབ་
པ་དང༌། ཁ་དོག་དབྱིབས་སོགས་གཟུ གས་ཅན་གང་དུ་ཡང་མ་གྲུབ་པར་
མཐོང་བ་དེ་སེམས་ཀྱི་ཆོས་ཉིད་མཐོང་བ་སོགས་ཡིན་ཏེ། ཞང་རིན་པོ་
ཆེས༑ ཀུན་གྱི་ས་བོན་རང་སེམས་གནས་ལུགས་ནི། །རྒྱལ་བ་སྲས་བཅས་
ཀུན་གྱི་ཐུགས་དང་ནི། །ཡེ་ནས་ཁྱད་མེད་ཡེ་ཤེས་ཆོས་སྐུར་སྣང་། །བེམ་
པོ་མ་ཡིན་རང་གི་ངང་གིས་གསལ། །དངོས་པོར་མ་གྲུབ་ཁ་དོག་ཚད་ཀྱིས་
སྟོང་༑ ༑ ཞེས་གསུངས་པས་སོ་སྙམ་དུ་དགོངས། ཡང་ལ་ལ་ནི། སྔར་
r



གཉིས་པ་གྲུབ་མཐའ་སོ་སོའི་བྱུང་ཚུལ། 147
འདས་ཀྱི་ཤེས་པའི་རྗེས་མི་གཅོད། མི་འོངས་པའི་ ཤེས་པའི་སྡུན་མི་བསུ།
དེ་ལྟར་གྱི་ཤེས་པ་སོ་མ་མ་བཅོས་པ་དེའི་ངང་དུ་ལྷན་ནེ་བཞག་པས་སེམས་ཀྱི་
ངོ་བོ་རྗེན་ཆེར་གྱིས་མངོན་སུམ་དུ་མཐོང་ལ། དེའི་ཚེ་སེམས་ཀྱི་རྩ་བ་ཆོད་
ཅིང་སེམས་ངོ་འཕྲོད་པ་ཡིན་ཏེ། ས་ར་ཧས། སོ་མ་མ་བཅོས་ལྷུག་པར་
བཞག །ཅེས་སོགས་དང༌། གྲུབ་ཆེན་གླིང་གིས། མ་བཅོས་སོ་མར་བཞག་
ན་རྟོགས་པ་འཆར། །ཆུ་བོའི་རྒྱུན་བཞིན་བསྐྱངས་ན་ཡོངས་ཀྱང་འཆར། །
དམིགས་གཏད་མཚན་མ་ཐམས་ཅད་ཡོངས་སྤོངས་ལ། །རྟག་ཏུ་མཉམ་
པར་ཞོག་ཅིག་རྣལ་འབྱོར་བ། །ཞེས་གསུངས་པ་ལྟར་རོ་གསུངས། གཞན་
དག་ནི། སེམས་ལ་གཟུགས་སྒྲ་སོགས་ཡུལ་གང་དང་གང་གི་རྣམ་པར་ཤར་
བ་དང༌། དགེ་མི་དགེ་སོགས་བཟང་ངན་གྱི་རྣམ་རྟོག་ཅི་ཤར་ཡང་། དགག་
སྒྲུབ་ཅུང་ཟད་ཀྱང་མི་བྱེད་པར་དེ་ཁའི་ངོ་བོ་ལ་ཅེར་གྱིས་བལྟས་པས་རང་་་་་་
ཡལ་དུ་འགྲོ། དེ་རྗེས་གང་དུའང་ངོས་བཟུང་མེད་པའི་སྟོང་སང་ཧད་དེ་བ་
དེ་ལ་འཇོག་ཅིང་། དེ་ལྟར་མཐོང་བ་ཆོས་ཉིད་རྟོགས་པ་དང༌། སེམས་ངོ་
འཕྲོད་པ་ཡིན་ཏེ། གངྒཱ་མ་ལས། བློ་འདས་བྱར་མེད་དོན་དེ་རྟོ གས་འདོད་
ན༑ ༑ རང་སེམས་རྩད་ཆོད་རིག་པ་གཅེར་བུར་ཞོག །རྟོག་པ་དྲི་མའི་ཆུ་དེ་
དྭངས་སུ་ཆུག །སྣང་བ་དགག་སྒྲུབ་མི་བྱ་རང་སོར་ཞོག །སྤང་ལེན་མེད་
ན་ཕྱག་རྒྱ་ཆེན་པོ་ཡིན། །ཞེས་འབྱུང་བ་ལྟར་རོ་ཞེས་བཞེད། ཡང་མང་
པོ་ཞིག་ནི། རྣམ་རྟོག་གི་རིས་ཅི་སྐྱེས་ཀྱང་རང་ཡལ་དུ་མི་གཏོང་བར་ཐོག་
བརྫིས་བྱས། དེ་ཁའི་སྟེང་དུ་ཇེ་རྒྱས་སུ་བ ཏང་བས་རང་གྲོལ་དུ་འགྲོ་བས་
ཤར་གྲོལ་དུས་མཉམ་པ་སྟེ། རྣམ་རྟོག་ཅི་ཙམ་མང་བ་ཙམ་གྱིས་ཆོས་སྐུ་



148 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
གྲངས་མང་བ་ཡིན་ཏེ། བླ་མ་ཞང་གིས། དེ་ལྟར་བཞག་པའི་རང་ཉིད་
ནས༑ ༑ རྣམ་རྟོག་ཐོལ་གྱིས་བྱུང་གྱུར་ན། །དེ་ཉིད་འོད་གསལ་ཆོས་སྐུ་
ལས༑ ༑ ག ཞན་ཞིག་སྙམ་དུ་མ་སེམས་ཤིག། །དེ་ཕྱིར་རྣམ་རྟོག་འཕྲོ་བ་དེ། །
སྟོང་ཉིད་ལས་ནི་སྟོང་ཉིད་འཕྲོ། །ཆོས་སྐུ་ལས་ནི་ཆོས་སྐུ་འཕྲོ། །ཟུང་
འཇུག་ལས་ནི་ཟུང་འཇུག་འཕྲོ། །ཞེས་པའི་དོན་དུ་འདོམས་སོ། །འདི་
དག་ནི་ཕྱག་ཆེན་ཡང་གསལ་སྒྲོན་མེ་ལས་གསུངས་པ་སྒྲ་སོར་བཞག་ཏུ་བྲིས་་་་
པ་ཡིན་ལ། དེ་དག་གིས་མཚོན་པའི་ཕྱིས་ཀྱི་བཀའ་བརྒྱུད་པའི་སེམས་འཚོལ་
གྱི་མན་ངག་ཡི་གེར་བྲིས་པ་ཕལ་ཆེ་བར་ ཤིན་ཏུ་ཕྲ་བའི་གཉུག་སེམས་ཀྱི་ལབ་་
གླེང་མེད་པར། སེམས་རགས་པ་ང་འགྲོ་ང་འདུག་སྙམ་པ་སོགས་ངང་ངམ་
ཤུགས་ཀྱིས་འཆར་བ་དེ་བྱུང་གནས་འགྲོ་གསུམ་གྱིས་བཙལ་ཚུལ་འབའ་ཞིག་་་
བ ཤད་འདུག་པ་ནི་དུས་ཀྱི་དབང་གིས་གདུལ་བྱའི་བློ་ཚོད་དང་བསྟུན་ནས་ད་
ལྟའི་སེམས་ཀྱི་གནས་ལུགས་གཉུག་མའི་ག ཤིས་དེ་ཁ་གཏན་ལ་ཕབ་ནས་་་་་་
གོམས་པ་ན། ཤིན་ཏུ་ཕྲ་བའི་གཉུག་སེམས་ཀྱི་སྟེང་དུ་ཁ་སྤོ་བ་ལས་སླ་བར་
དགོངས་སམ་སྙམ་མོ། །འོན་ཀྱང་ཡི་གེ་འགའ་ཞིག་ན་སེམས་ཀུན་རྫོབ་
པའི་གནས་ལུགས་ཙམ་ལས་དོན་དམ་གྱི་གནས་ལུགས་གཏན་འབེབས་ པའི་་་
རིགས་པ་རྣམས་ནི་ཆེད་དུ་དོར་བྱར་བྱས་འདུག་པ་ནི་གཞུང་ལུགས་ལ་མ་་་་་
སྦྱངས་པས་ལན་པའོ། །དེའི་ཕྱིར་བདག་གི་བླ་མ་ཐམས་ཅད་མཁྱེན་པས།
ལེགས་པར་ཤེས་ན་གཅིག་ཏུ་བྲལ་གྱི་གཏན་ཚིགས་ཁོ་ན་བསྒོམས་ཀྱང་བསྒོམ་་
རྒྱུས་ཕོ ངས་པ་མི་འདུག་པས་རང་སེམས་ཆོས་སྐུའི་རང་ཞལ་ལྟ་བར་རློམ་པ་་་
རྣམས་ཀྱིས་ཀྱང་རིགས་པ་འདི་ཙམ་རེ་བསླབས་ནས་ལུས་གནད་བསྲིངས་ན་་་
E-



，
149
གཉིས་པ་གྲུབ་མཐའ་སོ་སོའི་བྱུང་ཚུལ།
ལེགས་པར་མངོན་ནོ་ཞེས་གསུངས་སོ། །ད་དུང་བ ཤད་པར་བྱ་བ་ཆེས་
མང་ཡང་ཡི་གེ་མང་དུ་དོགས་པས་མ་བྲིས་སོ། །
བཀའ་བརྒྱུད་གོང་མ་འགའ་ཞིག་ གིས། ཕྱག་ཆེན་གྱི་ལམ་ལ་རྣལ་
འབྱོར་བཞིའི་རྣམ་གཞག་མཛད་དེ། སེམས་ལ་རྩེ་གཅིག་ཏུ་དམི གས་པས་
རྩེ་གཅིག་དང༌། སེམས་སྤྲོས་བྲལ་དུ་རྟོ གས་པས་སྤྲོས་བྲལ་དང༌། སྣང་
སེམས་རོ་གཅིག་ཏུ་རྟོ གས་པས་རོ་གཅིག་དང་། མཚན་བཅས་ཀྱིས་སྒོམ་དུ་
མེད་པས་སྒོམ་མེད་དེ་བཞི་ཡིན་ལ། ས་མཚམས་རྗེ་རྒོད་ཚང་བས་ནི་དང་པོ་
མོས་སྤྱོད། གཉིས་པ་མཐོང་ལམ། གསུམ་པ་ས་གཉིས་པ་ནས་བདུན་པའི་
བར༈ བཞི་བ་དག་ས་སོགས་ཀྱི་ངོ་བོར་བཞེད། ཞང་རིན་པོ་ཆེ་ནི། ཕྱག་
རྒྱ་ཆེན་པོ་ཆིག་ཆོད་ལ། །རྨོངས་པས་ས་ལམ་རྩི་བ་འཁྲུལ། །འོན་ཀྱང་
རྨོངས་པ་དགའ་བའི་ཕྱིར། །མཚན་ཉིད་ཐེག་པའི་ས་ལམ་རྣམས། །
འདིར་ཡང་ངོ་བོ་བ རྩི་བར་བྱ། །གསུང་ཞིང་རྩི་ཚུལ་རྗེ་རྒོད་ཚང་བ་དང་
འདྲ་ བར་ བཞེད་དོ། །
བཀའ་བརྒྱུད་གོང་མ་རྣམས་ཀྱིས་དངོས་གཞི་ཕྱག་ཆེན་གྱི་ཉམས་ལེན་་་
གཞིར་བཞག་ལ། ལས་དང་པོ་བས་དེ་རྒྱུད་ལ་སྐྱེ་བ་ལ་མེད་མི་རུང་གི་ཡན་
ལག་མང་པོ་ཞིག་དགོས་པར་གཟིགས་ནས་འཁྲིད་ལུགས་ཀྱི་རྣམ་གྲངས་མང་་་་
པོ་ཞིག་མཛད་འདུག་སྟེ། རྗེ་སྒམ་པོ་བ་ནི། ལྷན་ཅིག་སྐྱེས་སྦྱོར་དང༌།
འབྲི་གུང་འཇིག་རྟེན་མགོན་པོས་ནི་ལྔ་ལྡན་དང་། གཙང་པ་རྒྱ་རས་པ་
སོགས་ཀྱིས་ཁྲིད་ཆེན་བརྒྱད། རོ་སྙོམས་སྐོར་དྲུག་རི་ཆོས་རྣམས་འདོམས་
པའི་སྒོ་ནས་སློབ་མ་འཁྲིད་པར་མཛད་དོ། །



150 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
དེ་དག་ལས་ལྷན་ཅིག་སྐྱེས་སྦྱོར་གྱི་སྒྲ་དོན་ནི། འགྲོ་མགོན་གྱིས།
སེམས་དང་རྣམ་རྟོག་ཆོས་སྐུ་གསུམ། །དང་པོ་ལྷན་ཅིག་སྐྱེས་པ་དེ། །
གདམས་པས་གཅིག་ཏུ་སྦྱོར་བའི་ཕྱིར། །ལྷན་ཅིག་སྐྱེས་སྦྱོར་ཞེས་སུ་
བ ཤད༑ ༑ ཅེས་གསུངས་ཤིང་། སེམས་ཉིད་ལྷན་ཅིག་སྐྱེས་པ་ཆོས་ཀྱི་སྐུ། །
རྣམ་རྟོག་ལྷན་ཅིག་སྐྱེས་པ་ཆོས་སྐུའི་རླབས། །སྣང་བ་ལྷན་ཅིག་སྐྱེས་པ་ཆོས་
སྐུའི་འོད། །སྣང་སེམས་དབྱེར་མེད་ལྷན་ཅིག་སྐྱེས་པའོ། །ཞེས་པའི་དོན་
མོས་གུས་དང་ཞེན་ལོག་གཙོ་བོར་བྱས་པའི་ངོས་ནས་སྔོན་འགྲོ་སྦྱོར་བ་བཞི་་་
ལྡན༑ དངོས་གཞི་ངོ་སྤྲོད་རྣམ་གཉིས། རྗེས་ཉམས་མྱོང་སྣང་ཐོག་ཏུ་སྐྱོང་
བ་གསུམ་གྱིས་འཆད་པའི་སྡོན་འགྲོ་ནི་སྤྱི་དང་མཚུངས་ཤིང་། དངོས་གཞི་
གཉིས་ནི་ཞི་ལྷག་གཉིས་ལ་ངོ་སྤྲོད་པའོ། །
ལྔ་ལྡན་ནི། འཇིག་རྟེན་མགོན་པོའི་ཞལ་ནས། ཕྱག་རྒྱ་ཆེན་པོ་སེང་
གེ་འདྲ་སྟེ། ལྔ་ལྡན་མེད་ན་མིག་མེད་ཡིན། ཞེས་གསུངས་པ་ལྟར། ཕྱག་
རྒྱ་ཆེན་པོ་ཉམས་སུ་ལེན་པ་ལ་ལྔ་ལྡན་མེད་མི་རུང་ཡིན་པས་བཀའ་བརྒྱུད་་་་་
ཕྱོགས་ལ་གདམས་པ་འདི་འཕྲིན་ལས་ཤིན་ཏུ་ཆེ་ཞིང་། འཇིག་རྟེན་མགོན་
པོས་རྩ་བ་མགུར་དུ་བཞེས་པ་ནི། བྱང་ཆུབ་སེམས་ཀྱི་རྟ་ཕོ་ལ། །གཞན་
ཕན་གྱི་དཀྱུས་ཐོག་མ་བཅད་ན། །ཁྲོམ་ལྷ་མི་འོར་ཆེ་མི་འབྱུང་བས། །
སེམས་སྔོན་འགྲོ་འདི་ལ་ནན་ཏན་མཛོད། །རང་ལུས་ལྷ་སྐུའི་རྒྱལ་པོ་ལ། །
འགྱུར་མེད་ཀྱི་གཏན་ས་མ་ཟིན་ན། །མཁའ་འགྲོའི་འཁོར་འབངས་མི་འདུ་
བས༑ ༑ ལུས་ཡི་དམ་ལྷ་ལ་ནན་ཏན་བསྐྱེད། །བླ་མ་སྐུ་བཞིའི་གངས་རི་
ལ༑ ༑ མོས་གུས་ཀྱི་ཉི་མ་མ་ཤར་ན། །བྱིན་རླབས་ཀྱི་ཆུ་རྒྱུན་མི་འབྱུང་



151
གཉིས་པ གྲུབ་མཐའ་སོ་སོའི་བྱུང་ཚུལ།
བས༑ ༑ སེམས་མོས་གུས་འདི་ལ་ནན་ཏན་མཛོད། །སེམས་ཉིད་ཀྱི་ནམ་
མཁའ་ཡངས་པ་ལ། །རྣམ་རྟོག་གི་སྤྲིན་ཚོགས་མ་དྭངས་ན། །མཁྱེན་
གཉིས་ཀྱི་གཟའ་སྐར་མི་བཀྲ་བས། །སེམས་མི་རྟོག་འདི་ལ་ནན་ཏན་
མཛོད། ༈ ཚོགས་གཉིས་ཡིད་བཞིན་ནོར་བུ་ལ། །སྨོན་ལམ་གྱིས་བྱི་དོར་
མ་བྱས་ན། །དགོས་འདོད་ཀྱི་འཕྲིན་ལས་མི་འབྱུང་བས། །རྗེས་བ སྔོ་བ་
འདི་ལ་ནན་ཏན་མཛོད། །ཅེས་པ་སྟེ། བྱང་ཆུབ་ཀྱི་སེམས་བསྒོམ་པ།
རང་ལུས་ལྷར་བསྒོམ་པ། བླ་མ་ལ་མོས་གུས་བསྒོམ་པ། མི་རྟོག་པའི་ ལྟ་བ་
བསྒོམ་པ། བསྔོ་སྨོན་གྱི་རྒྱས་འདེ བས་པ་དང་ལྔའོ། །་
ཁྲིད་ཆེན་བརྒྱད་ནི། བླ་མ་སྐུ་གསུམ་གྱི་ཁྲིད། བྱམས་སྙིང་རྗེའི་ཁྲིད།
རྒྱུ་འབྲས་རྟེན་འབྲེལ་གྱི་ཁྲིད། ལྔ་ལྡན་བདུད་རྩི་ཐིགས་པའི་ཁྲིད། ལྷན་
ཅིག་སྐྱེས་སྦྱོར་གྱི་ཁྲིད། ནཱ་རོ་ཆོས་དྲུག་གི་ཁྲིད། ཆོས་བརྒྱད་མགོ་སྙོམས་
ཀྱི་ཁྲིད། གསང་སྤྱོད་ལྡོག་སྒོམ་གྱི་ཁྲིད་རྣམས་སོ། །
སྤྱན་སྔ་ཆོས་དྲུག་ན་རྒྱུ་འབྲས་རྟེན་འབྲེལ་དང༌། ལྔ་ལྡན་བདུད་རྩི་
ཐིགས་པ་མི་བགྲངས་པར། དེའི་ཚབ་ཏུ་དག་སྣང་ཞིང་སྦྱོང་གི་ཁྲིད་ཅེས་
འདུག དེ་ལྟ་ན་བདུན་ལས་མ་བྱུང་བས་བྱམས་སྙིང་རྗེ་སོ་སོར་བྱེད་པ་ཡིན་
ནམ་བརྟག་གོ ༈ །གསང་སྤྱོད་ལྡོག་སྒོམ་ནི། གཙོ་བོར་ག ཏུམ་མོ་ལ་སོགས་
པའི་ལམ་གྱི་བོགས་འབྱིན་པའི་སྤྱོད་པ་ཉིད་ཡིན་ལ། གཞན་རྣམས་ནི་ཤེས་
སླའོ༑ ༑
རོ་སྙོམས་སྐོར་དྲུག་ནི། རྣམ་རྟོག་ལམ་ཁྱེར། ཉོན་མོངས་ལམ་ཁྱེར།
ན་ཚ་ལམ་ཁྱེར། ལྷ་འདྲེ་ལམ་ཁྱེར། སྡུག་བསྔལ་ལམ་ཁྱེར། འཆི་བ་ལམ་



152 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཁྱེར་རོ། །དེ་ལས་ དང་པོ་ལྔ་ཕྱག་རྒྱ་ཆེན་པོ་དང་བྱང་ཆུབ་ཀྱི་སེམས་ཀྱི་ལམ་
ཁྱེར་ཡིན་ལ། འཆི་བ་ལམ་ཁྱེར་ཞེས་པ་ཆོས་དྲུག་གི་ བར་དོའི་གདམས་པ་
ལས་འཕྲོས་པའོ། །
རི་ཆོས་ནི་ཟབ་ཆོས་རྒྱན་བ ཞི་སྐོར་གསུམ་ཞལ་གདམས་ཀྱིས་བརྒྱན་པ་་་
ཞེས་བཤད་པས། རྒྱན་བཞི་ནི། རི་ཆོས་ཡོན་ཏན་ཀུན་འབྱུང༌། གསང་
བ་དབང་གི་གྲུ་བོ་ཆེ། རྡོ་རྗེ་ལུས་ཀྱི་སྦས་བཤད། བར་དོའི་ཁྲིད་དང་
བཞིའོ། །
དང་པོ་ཡོན་ཏན་ཀུན་འབྱུང་ནི། བརྗོད་བྱའི་དངོས་གཞི་སྐྱེས་སྦྱོར་
དང་ཆོས་དྲུག་གི་རྒྱ བ་ཆོས་ཡིན་ཞིང་། གང་དུ་བསྒོམ་པའི་གནས་ཀྱི་མཚན་
ཉིད་དང་རིམ་གཉིས་ཀྱི་སྔོན་འགྲོ་སྡོམ་པ་གསུམ་གྱི་རྣམ་གཞག་རྣམས་སོ། །
དབང་གྲུ་ནི། བདེ་མཆོག་ནག་པོ་བ་གཙོ་བོར་སྟོན་པའི་དཀྱིལ་ཆོག་
དང༌། གཞན་ཡང་སྐྱེས་སྦྱོར་དང་ཆོས་དྲུག་ལ་མཁོ་བའི་དམིགས་སྐོར་མང་
དུ་ཡོད། སྦས་བཤད་ཀྱིས་གཞི་དངོས་པོའི་གནས་ཚུལ་གཏན་ལ་འབེབས། །
བར་དོའི་ཁྲིད་ནི། རྗེ་བཙུན་གྱིས་ཚེ་རིང་མ་ལ་ བར་དོར་དྲུག་ཏུ་ཕྱེ་
ནས་གསུངས་པའི་འགྲེལ་བའོ། །
སྐོར་གསུམ་ཞལ་གད མས་རྒྱན་ལ། དམར་ཁྲིད་གེགས་སེལ་གྱི་རྒྱན།
མགུར་འབུམ་དཀར་ཆག་གི་རྒྱན། སིལ་བུའི་སྡེ་ཚན་ཕྲན་ཚེགས་ཀྱི་རྒྱུན་
གསུམ་ལས། ༈ དང་པོ་ནི། གོང་གི་གདམས་པ་དེ་རྣམས་ཀྱི་གེགས་སེལ་
དང་ ། ༈ གཉིས་པའི་བརྗོད་བྱའི་གཙོ་བོ་ཆོས་དྲུག་དང་སྐྱེས་སྦྱོར། ༈ ཕྱི་མ་
ནི་གསུང་སྒྲོས་ཐོར་བུ་རྣམས་སོ། །
，



གཉིས་པ་གྲུབ་མཐའ་སོ་སོའི་བྱུང་ཚུལ།
153
(པ） ཅུང་ཟད་དཔྱད་པ།
༄༅། །ཅུང་ཟད་དཔྱད་པ་ནི། མཉམ་མེད་དྭགས་པོ་རིན་པོ་ཆེས་
ཕར་ཕྱིན་ཐེག་པའི་ལུགས་ལ་སྟོང་ཉིད་ལ་ཕྱག་རྒྱ་ཆེན་པོར་གསུངས་པ་ཡོད་་་་
ཚུལ་མདོ་ལུང་མང་པོ་དྲངས་ནས་བསྒྲུབས་པའི་བསྟན་བཅོས་མཛད་པ་ལས།
འགའ་ཞིག་གིས། མདོ་ཚིག་དེ་འདྲ་བཀའ་འགྱུར་ན་མི་སྣང་ཞེས་ཟེར་མོད།
རྒྱ་ནག་ཏུ་འགྱུར་བའི་བཀའ་འགྱུར་ཁྲོད་ན་མདོ་དེ་དག་སྣང་ལ། ཚིག་རིས་
ཇི་ལྟ་བ་བཞིན་མིན་ཀྱང་། དོན་གཅིག་པ་ད་ལྟར་གྱི་སངས་རྒྱས་མངོན་སུམ་དུ་
བཞུ གས་པའི་མདོ་སོགས་བོད་དུ་འ གྱུར་བའི་མདོ་གཞན་འགའ་ཞིག་ནའང་་་་
སྣང་ངོ༌། །ཞེས་བདག་གི་བླ་མ་ཐམས་ཅད་མཁྱེན་པས་གསུངས་སོ། །
འཇམ་དབྱངས་ས་པཎ་གྱིས་སྡོམ་གསུམ་རབ་དབྱེར། ངེད་ཀྱི་ཕྱག་རྒྱ་
ཆེན་པོ་ནི། །དབང་ལས་སྐྱེས་པའི་ཡེ་ཤེས་ལགས། །ཞེས་འབྱུང་བ་ལ་
བརྟེན་ནས་འགའ་ཞིག་ གིས་ཕྱག་རྒྱ་ཆེན་པོའི་ཐ་སྙད་མེད་ཟེར་བ་མི་འཐད་་་་
པར་སེམས་ཏེ། ཕ་རོལ་ཏུ་ཕྱིན་པའི་གདུལ་བྱ་རབ་འབྲིང་ཐ་གསུམ་ཀས་
ཀྱང་སེམས་རྟེན་ཞི་ལྷག་ལ་གནས་ནས་ཕྱག་རྒྱ་ཆེན་པོ་ཐབས་ཤེས་གཉིས་མེད་
དུ་བ སྒོམ་པར་པཎ་གྲུབ་མཁས་པ་དུ་མས་བཤད་པའི་ཕྱིར་ཏེ། ཡེ་ཤེས་གྲགས་
པའི་བཀའ་མ་ལུས་པ་བསྡུས་པའི་རབ་དབྱེ་ལས། ཕ་རོལ་ཏུ་ཕྱིན་པ་ལ་
མངོན་པར་བརྩོན་པའི་དབང་པོ་རབ་ཞི་གནས་དང་ལྷག་མཐོང་བསྒོམས་་་
པས་སོ་སོའི་སྐྱེ་བོའི་གནས་སྐབས་ཉིད་ནས་ཕྱག་རྒྱ་ཆེན་པོ་ལས་བྱུང་བ་ཡང་་་་
དག་པར་རྟོགས་པའི་ཕྱིར་མི་ལྡོག་པའི་རྟགས་ཉིད་དང༌། ཞེས་དང་། ཡང་



---
，
154 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དེ་ཉིད་ལས། འདི་རྣམས་ཀྱང་དང་པོའི་ཞི་གནས་དང་ལྷག་མཐོང་བསྒོམས་
པ་ནི་ཕྱག་རྒྱ་ཆེན་པོའི་གཉིས་སུ་མེད་པའི་སྦྱོར་བ་བསྒོམ་པ་ལ་འཇུག་པའི་་་་་
ཕྱིར་ཡིན་ནོ། །ཞེས་གསུངས་པའི་ཕྱིར་རོ། །དེར་མ་ཟད་སྟོང་པ་ཉིད་ལ་
ཕྱག་རྒྱ་ཆེན་པོའི་ཐ་སྙད་འཇུག་པ་ནི། ཏིང་འཛིན་རྒྱལ་པོ་ལས། ཆོས་
རྣམས་ཀུན་གྱི་རང་བཞིན་ཕྱག་རྒྱ་ཆེ། །ཞེས་སོགས་ཀྱིས་ཀྱང་བསྟན་པའི་
ཕྱིར་རོ། །
འོ་ན་ལྟ་བ་བཀའ་རྟགས་ཀྱི་ཕྱག་རྒྱ་བཞི་ཀ་ཕྱག་ཆེན་དུ་འགྱུར་རོ་ཟེར་་་་
ན༑ མི་འདྲ་སྟེ། གསུམ་ནི་ཡུལ་ཕྱོགས་རེ་བལ་རྒྱས་འདེབས་པས་ཆེན་པོའི་
སྒྲ་མི་ཐོབ། ཆོས་ཐམས་ཅད་བདག་མེད་པས་ཤེས་བྱ་ཐམས་ཅད་ལ་རྒྱུས་
འདེབས་པས་ཆེན་པོའི་དོན་ཚང་བའི་ཕྱིར་རོ། །
འཇམ་མགོན་ས་པཎ་གྱི་སྡོམ་གསུམ་རབ་དབྱེར་དགག་པ་མཛད་ཡུལ་་་
མང་ཡང་གཙོ་བོ་ནི། ཞང་ཚལ་པའི་ཕྱག་ཆེན་དཀར་པོ་ཆིག་ཐུབ་ཏུ་བཞེད་པ་
དང༌། འབྲི་གུང་བའི་དགོངས་གཅིག་གི་བཞེད་ཚུལ་གཉིས་ཡིན་པར་སྣང་
ལ༑ ས་པཎ་གྱི་གསུང་ལ་རྗེས་ ཟློས་ཀྱི་ཚུལ་གྱིས་རང་གཞན་མང་པོས་ཕྱོགས་
དེ་ལ་ཁ་མང་དུ་ཟེར་མོད། ཐམས་ཅད་ཀྱིས་ཞང་ཚལ་པའི་དཀར་པོ་ཆིག་
ཐུབ་ནི་ཅི་ཡང་ཡིད་ལ་མི་བྱེད་པའི་དོན་ཅན་དུ་ཐག་བཅད་ནས་དགག་པ་་་
བྱས་པར་སྣང་ངོ༌། །འོན་ཀྱང་ཞང་ཚལ་པའི་གསུང་རྣམས་ལ་བློ་ གཟུ་བོས་
ཞིབ་ཏུ་དཔྱད་ན་ཅི་ཡང་ཡིད་ལ་མི་བྱེད་པའི་ཕྱོགས་ནི་མིན་པར་གསལ་བས་་་
སྡོམ་གསུམ་གྱི་དགག་པ་རྣམས་ཐུབ་ཆོད་ཀྱི་གསུང་དུ་མངོན་ནོ། །
ཀུན་མཁྱེན་འཇམ་དབྱངས་བཞད་པའི་སློབ་མ་རྟོག་གེ་བ་བློ་བཟང་་་་་༌



155
གཉིས་པ་གྲུབ་མཐའ་སོ་སོའི་བྱུང་ཚུལ།
རིན་ཆེན་བྱ་བ་དང་པོ་དགེ་ལུགས་པ་དང་། ཕྱིས་སུ་སྨིན་གྲོལ་གླིང་དུ་སྒྲ་
སློབ་པར་ཕྱིན་ནས་རྙིང་མར་གནས་འགྱུར་བ་མངོན་པའི་ང་རྒྱལ་གྱིས་བྱུང་་་་
རྒྱལ་སྨྲ་བ་དེས་བརྩམས་པའི་ལམ་རིམ་གྱི་འབྲེལ་བསྒྲིགས་བྱས་པ་ན་འདི་སྐད་
ཅེས། ནོར་བཟང་བའི་བཀའ་དགེ་དགོངས་པ་གཅིག་སྒྲུབ་ཏུ་སྡོམ་གསུམ་ལ་
ཟུར་ཟ་མཛད་དེ་སེམས་འཚོལ་རྒྱབ་པས་བདེན་མེད་ངེས་པ་སྟོང་ཉིད་མ་ཡིན་
དགག་གི་བ སྒོམ་ཚུལ་སོགས་གསུངས་པ་ནི། ཐབས་མཁས་ཀྱི་ཁྱད་པར་
དགོས་དབང་གིས་མིན་ན། སྟོང་ཉིད་མ་ཡིན་དགག་གི་བསྒོམ་ཚུལ་སེམས་
ཙམ་དང་མཐུན་པའི་ལྟ་བ་ཡིན་པ་དང་། དེ་ཉིད་ཆོས་རྗེ་ཉེར་གཉིས་པ་
དང༌། དཔལ་ཆོས་གྲགས་གཉིས་ཀྱི་དགོངས་པ་ ཡིན་དུ་ཆུག་ཀྱང་། སེམས་
བསྐྱེད་དཀར་པོ་ཆིག་ཐུབ་ལ་དགོས་མི་དགོས་ཀྱི་ཉེས་པ་སོ་ན་གནས་ཤིང་།
ལམ་ཐུན་མོང་བ་རྣ་བས་ཐོས་པ་མེད་ཅིང་། བསྐྱེད་རིམ་སོགས་རྫོ གས་རིམ་གྱི་
རྒྱུད་སྨིན་བྱེད་ཀྱི་རིམ་པ་དང་། ཁས་བླངས་པའི་དམ་ཚིག་དང་ སྡོམ་པ་
སོ གས་ཀྱི་གཏམ་ཙམ་ཡང་མེད་པ། སེམས་གནས་ཀྱི་ཕྱག་རྒྱ་ཆེན་པོ་ཞེས་
པའི་དཀར་པོ་ཆིག་ཐུབ་དང་། རྒྱལ་བ་ཙོང་ཁ་པ་ཆེན་པོའི་ཐུབ་བསྟན་
ཡོངས་སུ་རྫོགས་པའི་ཉམས་ལེན་གྱི་སྡོམ་ཆེན་པོ་གཉིས་དགོངས་པ་གཅིག་ཏུ་་
སྒྲུབ་པ་ནི་ཧ་ཧ་དང་ཧི་ཧིའི་ཡུལ་ཡིན་ནོ་ཞེས་བྲིས་སོ། །
ནོར་བཟང་བའི་ཕྱག་ཆེན་གསལ་སྒྲོན་དུ། བཀའ་བརྒྱུད་གོང་མ་
རྣམས་ཀྱིས་ཕྱག་རྒྱ་ཆེན་པོ་བསྒོམ་པ་ལ་དཀར་པོ་ཆིག་ཐུབ་ཅེས་གསུངས་པ་་་
ཡང་གཉུག་སེམས་བདེ་བ་ཆེན་པོའི་ངོ་བོར་སྐྱེས་པས་གནས་ལུགས་བསྒོམ་པ་་
གཅིག་པུས་མཐར་ཐུག་གི་འབྲས་བུ་ཐོབ་པར་འ གྱུར་བ་ལ་དགོངས་པ་ཡིན་་་
00



ཁ
++
5
:
/-
-
-
156 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ལ༑ ཞེས་དང་། དེས་ན་བཀའ་བརྒྱུད་གོང་མས་ཕྱག་རྒྱ་ཆེན་པོ་བསྒོམ་པ་
དཀར་པོ་ཆིག་ཐུབ་ཏུ་གསུངས་པ་ལ། སྡོམ་གསུམ་རབ་དབྱེ་ལས། ཁྱེད་ཀྱི་
དཀར་པོ་ཆིག་ཐུབ་ལ་སེམས་བསྐྱེད་པ་དགོས་མི་དགོས། ཞེས་བརྟ གས་པ་
བྱས་ནས་འགོག་པ་ནི། འཚང་རྒྱ་བ་ལ་ཚོགས་གཉིས་རྫོགས་པ་གཅིག་པུས་
ཆོག་ཅེས་སྨྲ་བ་ལ། དང་པོར་མ་ལ་སྐྱེས་དགོས་སམ་མི་དགོས་ཞེས་བརྟ གས་
པ་བྱས་ནས་འགོག་པ་དང་འདྲའོ། །ཞེས་གསལ་བར་གསུངས་པ་བཞིན་
དུ། སེམས་བསྐྱེད་དཀར་པོ་ཆིག་ཐུབ་ལ་དགོས་མིན་གྱི་ཉེས་པ་སོ་ན་གནས་
པའོ༑ ༑ ཞེས་བྲིས་པ་ནི་མངོན་སུམ་ལ་སྙོན་འདིང་བའོ། །
བཀའ་དགེ་དགོངས་པ་གཅིག་ཏུ་སྒྲུབ་པ་ལ་ཁྲེལ་བགད་བྱས་འདུག་་་་
ནའང་༑ ནོར་བཟང་བའི་ཕྱག་ཆེན་གསལ་སྒྲོན་དུ་བཀའ་བརྒྱུད་གོང་མ་
རྣམས་ཀྱི་ཕྱག་རྒྱ་ཆེན་པོ་བསྒོམ་ཚུལ། ས་ར་ཧའི་དགོངས་པ་གཉུག་སེམས་
བསྒོམ་ཚུལ་ཡིན་པར་སྒྲུབ་པ་ཙམ་ལས། བཀའ་དགེ་དགོངས་པ་གཅིག་ཏུ་
སྒྲུབ་པའི་གཏམ་མགོ་མཇུག་བར་གསུམ་གང་ནའང་མི་སྣང་བས། ཕྱིས་སུ་
པར་བརྐོ་མཁན་གྱིས་དཔེ་ཆའི་ཁ་བྱང་ལ། བཀའ་དགེ་དགོངས་པ་གཅིག་
ཏུ་སྒྲུབ་པའི་ཕྱག་རྒྱ་ཆེན་པོ་གསལ་བའི་སྒྲོན་མེ་ཞེས་བྲིས་པ་ལ་བརྟེན་ནས་དེ་
སྐད་དུ་གྲགས་པ་གདོན་མི་ཟའོ། །གལ་ཏེ་བཀའ་དགེ་དགོངས་པ་གཅིག་
ཏུ་སྒྲུབ་པ་ ཡིན་དུ་ཆུག་ཀྱང༌། ནོར་བཟང་བའི་སྒྲུབ་ཚུལ་དེ་དང༌། རྗེ་བླ་
མའི་བཞེད་པ་གཉིས་མི་མཐུན་པ་ཅུང་ཟད་ཀྱང་མེད་པ་གཟུ་བོས་བརྟ གས་ན་
ཤེས་པར་སྣང་བས་ཕྱོགས་ལྷུང་གིས་མྱོས་པའི་ གཏམ་གང་བྱུང་སྨྲ་བ་ཉིད་ཁྲེལ་
བ གད་ཀྱི་གནས་ཡིན་ནོ། །



157
གཉིས་པ་གྲུབ་མཐའ་སོ་སོའི་ བྱུང་ཚུལ། །
མེ་ ཏྲི་བ་དབུ་མའི་ལྟ་བ་འཛིན་པར་གོང་དུ་བརྗོད་ཟིན་པ་ལྟར་ཡིན་པ་་་
ལ། བློ་རིན་གྱིས། མི་ཏྲི་བའི་ལྟ་བ་ཤཱནྟི་པའི་རྣམ་རྫུན་གྱི་ལྟ་བ་རྣལ་འབྱོར་
བཞིའི་སྒོ་ནས་ཉམས་སུ་ལེན་པར་བཤད་པ་དེ་ཡིན་སྣང་ལ། ཞེས་སེམས་
ཙམ་རྣམ་རྫུན་གྱི་ལྟ་བ་འཛིན་པར་སྨྲ་བ་ནི་ཅལ་ཅོལ་གྱི་གཏམ་མོ། །དེའི་
ཕྱིར་བདག་གི་བླ་མ་ཐམས་ཅད་མཁྱེན་པས། སྔོན་དང་ཕྱིས་ཀྱི་རྟོག་གེ་བ་ཁ་
ཅིག་མེ་ཏྲི་བ་སེམས་ཙམ་པ་ ཡིན་ཏེ། ཤཱནྟི་པའི་སློབ་མ་ཡིན་པའི་ཕྱིར། ཞེས་
ཟེར་བ་ནི། འཕོ ངས་ཕྱིས་པའི་རྡོ་དང་མཚུངས་པས་དོར་བར་བྱ་བ་ཁོ་ནའོ།།
ཞེས་གསུངས་སོ། །ཡང་ཁོ་ན་རེ། འདི་དག་གི་ལྟ་བ་ཡང་། རྩེ་གཅིག་
སྤྲོས་བྲལ། རོ་གཅིག་སྒོམ་མེད་དེ་རྣལ་འབྱོར་བཞིའི་རིམ་པ་ཤཱནྟི་པའི་ལྟ་བ་
བསྒོམ་ཚུལ་ལྟར་གཏན་ལ་འབེ བས་པས་ན་སེམས་ཙམ་གྱི་ལྟ་བ་ཡིན་འདྲའོ།།
ཞེས་ཟེར་བ་ནི། བཀའ་བརྒྱུད་གོང་མ་རྣམས་ཀྱི་གསུང་ལ་འདྲིས་ཆ་མེད་པར་
རྣལ་འབྱོར་བཞིའི་རིམ་པ་ཡིན་ཕྱིན་སེམས་ཙམ་ལས་མ་འདས་སོ་སྙམ་ནས་་་
བྱུང་རྒྱལ་དུ་ཁ་ཚོན་བཅད་པ་སྟེ། བདག་གི་བླ་མ་ཐམས་ཅད་མཁྱེན་པས།
རྣལ་འབྱོར་བཞིའི་ཐ་སྙད་སློབ་དཔོན་ཤཱནྟི་པས་སེམས་ཙམ་དུ་བཤད་མོད། །
བཀའ་བརྒྱུད་པའི་རྣལ་འབྱོར་བཞི་ལ་སེམས་ཙམ་པའི་ལུགས་ཀྱི་ངེས་པ་མི་་་༌
སྣང་ངོ༌། །ཞེས་གསུངས་ཏེ། གོང་དུ་བརྗོད་ཟིན་པ་ལྟར་རོ། །པཎ་ཆེན་
ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱིས། ལྷན་ཅིག་སྐྱེས་
སྦྱོར་གཱའུ་མ། །ལྔ་ལྡན་རོ་སྙོམས་ཡི་གེ་བཞི། །ཞི་བྱེད་གཅོད་ཡུལ་རྫོགས་
ཆེན་དང༌། །དབུ་མའི་ལྟ་ཁྲིད་ལ་སོགས་པ། །སོ་སོར་མིང་འདོགས་མང་
ན་ཡང་། །ངེས་དོན་ལུང་རིགས་ལ་མཁས་ཤིང་། །ཉམས་མྱོང་ཅན་གྱི་
'



•
158 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྣལ་འབྱོར་བས། །དཔྱད་ན་དགོངས་པ་གཅིག་ཏུ་འབབ། །ཅེས་གསུངས་
པ་ལ། བློ་རིན་གྱིས། ཟུར་ཟ་བར་འདོད་ནས་ཞི་གཅོད་ལྔ་ལྡན་རོ་སྙོམས་
སྐོར་དྲུག་སོགས་ལྟ་བ་རྐྱང་བ་མིན་ཀྱང་བ ཤད་པ་ཟོར་ཡང་བར་མཛད་ཟེར་་་
བ་དང༌། ཡང་པཎ་ཆེན་གྱིས། དངོས་གཞི་ཕྱག་རྒྱ་ཆེན་པོ་ལ། །བཞེད་
ཚུལ་མང་དུ་འ དུག་ན་ཡང་། །མདོ་སྔགས་དབྱེ་བས་གཉིས་སུ་ཡོད། །ཕྱི་
མ་རྡོ་རྗེ་ལུས་ཉིད་ལ། །གནད་དུ་བསྣུན་སོ གས་ཐབས་མཁས་ལས། །
བྱུང་ བའི་ བདེ་ཆེན་འོད་གསལ་ཏེ། །ས་ར་ཧ་དང་ཀླུ་སྒྲུབ་ཞབས། །ནཱ་
རོ་མི་ཏྲིའི་ཕྱག་ཆེན་ཏེ། །གྲུབ་སྙིང་བསྐོར་ནས་བསྟན་པ་ཡི། །བླ་མེད་
རྒྱུད་སྡེའི་ཡང་སྙིང་ཡིན། །ཞེས་གསུངས་པ་བླུན་པོ་ཁ་དྲང་བའི་ཕྱིར་མིན་
ན་འཐད་དཀའ་འོ། །ཞེས་སྨྲའོ། །རྫོགས་ཆེན་གྱི་ལྟ་བ་སློབ་དཔོན་ཆེན་
པོ་ཡེ་ཤེས་ཞབས་ཀྱི་འཇམ་དཔལ་ཞལ་ལུང་དང་མཐུན་ཅིང་དཔྱད་གཞི་་་་་་
འགངས་ཆེ། དཔྱོད་བྱེད་ཀྱི་རྒྱུ་མཚན་མང་ཞེས་སོ གས་འཆལ་གཏམ་མང་དུ་
སྨྲས་འདུག་སྟེ་ཆགས་སྡང་གི་གཏམ་དུ་ཟད་དོ། །
དྲི་བ་ལྷག་བསམ་རབ་དཀར་དུ་གྲགས་པ་ནི་པཎ་ཆེན་བྱ མས་པ་གླིང་བ་
སོགས་ཀྱིས་རྗེ་བདག་ཉིད་ཆེན་པོའི་གསུང་མིན་པར་ བ ཤད་ཅིང་། བར་
སྐབས་ཤིག་ན། དེ་ལ་སྐྱག་གཏད་མི་འདུག་ཅེས་སོགས་ཕལ་སྐད་འགའ་ཞིག་
ཀྱང་སྣང་ཞིང་། ཚིག་གི་སྦྱོར་བའང་རྗེའི་གསུང་གཞན་གྱི་བབ་དང་མི་འདྲ་
བ་དང་། སྦྱར་བྱང་ན་མིང་གཞན་འཇམ་དབྱངས་བླ་མས་རྗེས་བཟུང་ཞེས་
བྱ་བས་ཞེས་སུ་ལའང་མ་གྲགས་པའི་མཚན་བྲིས་པ་དང༌། རྗེའི་སློབ་མ་དང་
ཡང་སློབ་རྣམས་ཀྱིས་རྗེ་ཐམས་ཅད་མཁྱེན་པའི་གསུང་འབུམ་གྱི་དཀར་ཆག་



གཉིས་པ་གྲུབ་མཐའ་སོ་སོའི་བྱུང་ཚུལ། 159
བཀོད་པ་རྣམས་སུ་མ་ཐེབས་འདུག་པས། ་ ཐེ་ཚོམ་གྱི་གཞིར་སྣང་མོད།
རང་གཞན་ཕལ་ཆེར་གྱིས་རྗེའི་གསུང་ཡིན་པར་བྱེད་ཅིང་། དྲི་བ་རྣ མས་
བཀའ་བརྒྱུད་ཀྱི་སྒོམ་ཆེན་རྣམས་སུན་འབྱིན་བྱེད་དུ་གོ་ནས། འབྲུག་པ་
པད་དཀར་སོ གས་ཀྱིས་ལན་གྱི་ཡི་གེ་བརྩམས་ པ་ དང༌། ས་སྐྱའི་ཤཱཀ་མཆོག་
པས་ཀྱང་བཀའ་བརྒྱུད་པའི་མགོན་སྐྱབས་དཔུང་གཉེན་བྱས་པའི་ལུགས་ཀྱིས་
ཚིག་དོན་གཙོ་བོར་བྱས་པའི་ལན་གྱི་ཡི་གེ་ཞིག་བྲིས་འདུག་ལ། རང་ཕྱོགས་
ནས་སྒོམ་ཆེན་ངག་དབང་བ་དང༌། ཁྱད་པར་དུ་པཎ་ཆེན་ཐམས་ཅད་
མཁྱེན་པས་དྲིས་ལན་བློ་བཟང་བཞད་པའི་སྒྲ་དབྱངས་མཛད་ནས་རྗེའི་་་་་་་
གསུང་ཡིན་པ་གཞིར་བཞག་མཛད་འདུག་པས་མཐའ་གཅིག་ཏུ་ཁ་ཚོན་་་་་་་་
གཅོད་དཀའ་བར་སྣང་ངོ༌། །དེང་སང་གི་དུས་སུ་དགོན་བག་བུག་གི་བླ་ཆུང་
ཡན་ཆད་ཀྱིས་གནོད་བྱེད་ཀྱི་རིགས་པ་གསར་བ་སྣ་གཅིག་ཙམ་སྤྲོ་རྒྱུ་མེད་་་་་
ཀྱང་། སྡོམ་གསུམ་གྱི་ལུང་ཐར་ཐོར་བྲིས་ནས་བཀའ་བརྒྱུད་པ་དང༌། འབྲི་གུང་
དཔལ་འཛིན་གྱི་དགག་ཡིག་གི་ཚིགས་བཅད་རེ་གཉིས་དྲངས་ནས་རྙིང་མ་བ་་་
འགོག་པའི་ཡི་གེ་བྲིས་པ་མང་དུ་སྣང་སྟེ་རང་ཉིད་ངལ་བ་དང་། ཤོག་སྣག་
གྲོན་པ་ཙམ་སྙིང་པོར་ཟད་དོ། །
དེས་ན་བདག་བདེ་ལེགས་སུ་འདོད་པ་རྣམས་ཀྱིས་པཎ་ཆེན་ཐམས་་་་
ཅད་མཁྱེན་པས། འཕགས་པའི་སྐྱེ་བོ་རྣམས་ཀྱི་མཛད་པ་རྣམ་ཐར་སོ་སོ་སྐྱེ་
བོ་རྣམས་ཀྱི་ཡུལ་ལས་འདས་ཤིང་། ཆོས་དང་སྐྱེས་བུ་དམ་པ་ལ་བརྟེན་པའི་
སྡིག་པ་ཤིན་ཏུ་མི་བཟད་པས། ཕྱོགས་འཛིན་གྱི་སྣང་ཞུགས་དོར་ནས་དག་
སྣང་ནོར་བུའི་འོད་ཀྱིས་ཁྱབ་པར་མཛད་དུ་གསོལ། ཞེས་ཆོས་ཀྱི་རྒྱལ་མཚན་
•
L་
མ



160 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གསོལ་བ་འདེབས་སོ། །ཞེས་ཐུགས་བརྩེ་བས་འདོམས་པར་མཛད་པ་ཉིད་
སྙིང་ལ་བཅང་བར་འོས་སོ། །
མི་ཏྲིའི་ཕྱག་ཆེན་དཀར་པོ་ཆིག་ཐུབ་ དང་། །ནཱ་རོ་ཏ་པའི་ཟབ་ཆོས་
བཟང་པོ་དྲུག །བཀའ་གདམས་སེམས་སྦྱོང་གདམས་པའི་བདུད་རྩི་ཡིས། །
གཅིག་ཏུ་དྲིལ་བའི་མྱང་གྲོལ་བཅུད་ལེན་སྨན། །རིམ་གྱིས་ཅིག་ཆར་གང་
འཚམས་སྣོད་ལྡན་ལ། །ལྷ་རྗེ་སྒམ་པོ་བ་ཡིས་བྱིན་པ་ལས། །བཀའ་
བརྒྱུད་འཆི་མེད་གྲུབ་པའི་དྲང་སྲོང་གིས། །གངས་དང་རི་སུལ་ཡུལ་ལྗོངས་
ཀུན་གང་སྟེ། །རས་དཀར་འདབ་གཤོག་ཅན་རྣམས་འཕུར་ལྡིང་གིས། །
མཁའ་དབྱིངས་བྱ་རྒོད་ཕུང་པོར་འཁྲུལ་བྱེད་ཅིང་། །ངུར་སྨྲིག་འཛིན་པ་
འདུས་པའི་ཁྱུ་འཁྲི གས་པས། །ས་ཀུན་ལི་ཁྲིའི་རྡུལ་གྱིས་སྦགས་པ་བཞིན།།
ངོ་མཚར་ཕུང་པོ་དེ་ལ་ལྷའི་དབང་པོས། །མིག་སྟོང་སྤྲུལ་ནས་བལྟ་བར་མ་
ཟད་ཀྱི། །རབ་འབྱ མས་ཞིང་གི་རྒྱལ་བ་རྒྱ་མཚོ་ཡང་། །ཆོས་ཀྱི་དབྱིངས་
ནས་གཟིགས་མོར་བཞེངས་སམ་སྙམ། །སྔོན་གྱི་བྱུང་བ་དེ་ལྟ་བུ། །མཐོང་
གྲོལ་སྐལ་བས་དམན་རྣམས་ལ། །ཐོས་པས་རྣ་བ་དོན་ལྡན་དུ། །སྒྲུབ་
པའི་གཏ མ་འགའ་འདིར་གླེངས་སོ། །
གྲུབ་མཐའ་ཐམས་ཅད་ཀྱི་ཁུངས་ དང་འདོད་ཚུལ་སྟོན་པ་ལེགས་བ ཤད་
ཤེལ་གྱི་མེ་ལོང་ལས། བཀའ་བརྒྱུད་པའི་གྲུབ་མཐའ་བྱུང་ཚུལ་བཤད་ཟིན་
ཏོ།། །།



གཉིས་པ་གྲུབ་མཐའ་སོ་སོའི་བྱུང་ཚུལ།
161
༤ ཞི་བྱེད་པ། །
༄༅། །དམ་པ་རྒྱ་གར་བོད་ལ་ཐུགས་བརྩེ་བས། །སྡུག་བསྔལ་ཞི་
བྱེད་ཆར་ཆེན་ལན་གསུམ་དུ། །ཕ བ་རྣམས་གཅིག་ཏུ་འཁྱིལ་བའི་གདམས་
ངག་མཚོ། །ཞི་བྱེད་ཅེས་གྲགས་གྲུབ་མཐའི་བྱུང་བ་གླེང་། །
ཞི་བྱེད་པའི་གྲུབ་མཐའ་བྱུང་ཚུལ་ལ་དངོས་དང་། དེའི་ཡ་གྱལ་
གཅོད་ལུ གས་བྱུང་ཚུལ་གཉིས་ལས།
(2) ཞི་བྱེད་པའི་གྲུབ་མཐའ་བྱུང་ཚུལ་དངོས།
，
༄༅། །སྔ་མ་དག་ཞི་བྱེད་ཀྱི་སྒྲ་དོན་དམ་ཆོས་སྡུག་བསྔལ་ཞི་བྱེད་
ཅེས་པའི་ཆོས་ཀྱི་མིང་ལ་བརྟེན་ནས་བཏ གས་པ་སྟེ། ཆོས་འདིས་ཚེ་རབས་
སྔ་མའི་ལས་དབང་གིས་ཚེ་འདིར་ལུས་དམན་པར་ གྱུར་པ་ དང་། ནད་བུ་
ཅན་དང༌། དབུལ་ཕོངས་དང་། མི་མ་ཡིན་པས་གཙེས་པ་དག་གི་
སྡུག་བསྔལ་རྣམས་འཕྲལ་དུ་ཞི་བར་བྱས་ནས་རྣལ་འབྱོར་ལ་སྦྱོར་བཟོ་་་་་་་
པར་བྱེད་པས་དམ་ཆོས་སྡུག་བསྔལ་ཞི་བྱེད་ཅེས་བྱའོ་ཟེར། འོན་ཀྱང་དེ་
ཙམ་དུ་མི་གཟུང་སྟེ། ཤེར་ཕྱིན་ཉམས་ལེན་གྱིས་སྲིད་ཞིའི་སྡུག་བསྔལ་ཐམས་
ཅད་ཞི་བར་བྱེད་ལ། གདམས་པ་འདིའི་སྙིང་པོ་ཡང་ཤེར་ཕྱིན་གྱི་ཉམས་ ་
ལེན་ཡིན་པའི་ཆ་ནས་དེ་ལྟར་བཏ གས་པ་ཡིན་གྱི། འཕྲལ་གྱི་རྐྱེན་ངན་ཙམ་ ་
ཞི་བར་བྱེད་པ་ལས་མེད་ན་གདམས་པ་ཁྱད་པར་ཅན་དུ་མི་འགྱུར་རོ། །



162 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དེ་ཡང༌། སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས། ཞེས་
པ་ལ་བརྟེན་ནས་དེ་ལྟར་བཏ གས་པར་བཞེད་ལ། གང་ལས་བྱུང་བའི་ཁུངས་
ནི་ཕ་དམ་པ་སངས་རྒྱས་ཡིན་ནོ། །
འདི་ནི་རྒྱ་གར་ལྷོ་ཕྱོགས་ཙཱ་ར་སེང་གེའི་བྱེ་བྲག་ཁྲོན་པའི་གླིང་དུ་སྐུ་་་༌་
འཁྲུངས། སྐྱེ་བ་བདུན་པ་ཡིན་པས་སྡིག་པའི་དྲི་མ་མེད་ཅིང་དགེ་བ་ལ་ངང་
གིས་དགའ་བ་སྟེ། ཆུང་ངུ་ནས་སྒྲ་རིག་པ་སོགས་རིག་གནས་མཐའ་དག་ལ་
མཁས་པར་སྦྱངས། བི་ཀྲ་མ་ལ་ཤི་ལའི་མཁན་པོ་དགེ་བའི་ལྷ་ལས་རབ་ཏུ་
བྱུང་། བླ་མ་གསེར་གླིང་བ་ལས་སེམས་བསྐྱེད། བླ་མ་མང་པོ་ལས་དབང་
མནོས་པས་སྡོམ་པ་གསུམ་དང་ལྡན། མཚན་ཉིད་དང་སྒྲ་རིག་པའི་བླ་མ་
བཅུ་གཅིག ཕ་རྒྱུད་གཡོ་བ་རླུང་གི་བླ་མ་བཅུ་ག ཅིག མ་རྒྱུད་བདེ་བ་
ཉམས་ཀྱི་བླ་མ་བཅུ་གཅིག ཕྱག་རྒྱ་ཆེན་པོ་བརྡའི་བླ་མ་བཅུ་གཅིག རིག་
པ་ངོ་སྤྲོད་ཀྱི་བླ་མ་བཅུ་སྟེ་གྲུབ་ཐོབ་ཕོ་མོ་ལྔ་བཅུ་རྩ་བཞི་ལས་གདམས་པ་་་་་
མཐའ་དག་མནོས། བླ་མ་འདི་དག་གི་གྲངས་འདྲེན་ལ། ཨིནྡྲ་བྷཱུ་ཏི།
ཀླུ་སྒྲུབ་སོགས་ཆེས་སྔ་བར་བྱོན་པ་དང༌། དུས་ཕྱིས་སུ་བྱོན་པ་ཡང་ཅི་རིགས་
ཤིག་བགྲངས་འདུག་པ་དུས་ཐོག་མི་མཉམ་པར་སྣང་བ་ནི། དམ་པ་སྐུ་ཚེ་
ཤིན་ཏུ་རིང་བར་བཞུགས་པས་ཡིན་ནམ་སྙམ་ལ། དམ་པ་མགོན་པོ་ཀླུ་སྒྲུབ་
ཀྱི་སློབ་མ་ཡིན་ཟེར་བ་རྒྱ་ནག་གི་ལོ་རྒྱུས་འགའ་ཞིག་ནའང་སྣང་བས་བདེན་
པ་འདྲ་ཞེས་བདག་གི་བླ་མ་ཐམས་ཅད་མཁྱེན་པས་གསུངས། དམ་ པས་ལོ་
དྲུག་ཅུ་རེ་ལྔའི་བར་དུ་ཡུལ་ཐ་དད་དུ་བསྒོམས་པས། ཡི་དམ་གྱི་ལྷ་བཅུ་
གཉིས་སོགས་བགྲང་གིས་མི་ལང་བ་དང་། ངོ་མཚར་མཁའ་སྤྱོད་ཀྱི་བླ་མ་



，
163
-
-
གཉིས་པ་གྲུབ་མཐའ་སོ་སོའི་བྱུང་ཚུལ། །
སུམ་ཅུ་རྩ་དྲུག་གི་ཞལ་གཟིགས། མིག་སྨན། རྐང་མགྱོགས། རིལ་བུ།
ས་འོག གནོད་སྦྱིན་མོ། རལ་གྲི། མཁའ་སྤྱོད་རྣམས་ཀྱི་དངོས་གྲུབ་
འགྲུབ། མཆོག་གི་དངོས་གྲུབ་མཐོང་ལམ་ཆེན་པོའི་ཡེ་ཤེས་བརྙེས། ཡུལ་
ཉི་ཤུ་རྩ་བཞི་ལ་སོགས་པའི་གནས་སུ་སྤྱོད་པ་མཛད་ནས་གྲུབ་ཐོབ་ཀྱི་སྙན་་་་་་
པས་མཚན་ཡང་སྣ་ཚོགས་སུ་སྒྲོགས་སོ། །
བོད་དུ་ལན་ལྔ་བྱོན་པ་ལས། ལྔ་བའི་དུས་བོད་ནས་རྒྱ་ནག་ཏུའང་བྱོན་
པས་དེར་ཡང་གྲགས་ཆེ། བོད་དུ་སློབ་མ་དཔག་ཏུ་མེད་པ་སྨིན་པར་མཛད་
པ་ལས་གྲགས་ཆེ་བ་ཞི་བྱེད་སྔ་ཕྱི་བར་གསུམ་སྟེ། སྔ་མ་ཁ་ཆེ་ཛྙཱན་གུ་ཧུ་ལ།
དེ་ཨོང་པོ་ལོ་ཙཱ་བས་བསྒྱུར་བ་ལ་ཟེར། བརྒྱུད་པ་ བར་བ་རྨ་ཆོས་ཀྱི་ཤེས་
རབ། སོ་ཆུང་དགེ་འདུན་འབར། སྐམ་ཡེ་ཤེས་རྒྱལ་མཚན་དང་གསུམ་ལ་
གདམས་ངག་གནང་ནས་འཕེལ་བ་ལ་ཟེར། བརྒྱུད་པ་ཕྱི་མ་ནི། དམ་པ་
དིང་རི་གླང་སྐོར་དུ་བྱོན། སློབ་མའི་མཆོག་དམ་པ་ཕྱར་ཆེན། ཕྱར་ཆུང་།
བཛྲ་ཀྲོ་དྷ། ཀུན་དགའ་བཞི་ལས། དམ་པ་ཀུན་དགའ་གཙོ་བོ་སྟེ། སྐུ་ཚེ་
ལྔར་དམ་པ་སངས་རྒྱས་ཀྱིས་རྗེས་སུ་བཟུང་། སྐུ་ཚེ་འདིར་དེའི་གདམས་
ངག་གི་མཛོད་དུ་གྱུར་པས་སློབ་མ་པ་ཚབ་སྒོམ་པ་དང༌། དེ་ནས་རྒྱལ་བ་ཏེ་
ནེ། རོག་ཤེས་རབ་སེང་གེ་དང་ཞིག་པོ་ཉི་མ་སེང་གེ་སོགས་སྲོལ་འཛིན་
མང་དུ་བྱོན་ནས་ཞི་བྱེད་དར་རྒྱས་སུ་མཛད་དོ། །
བརྒྱུད་པ་དེ་གསུམ་གྱི་གདམས་པའི་མཚན་ཙམ་སྨོས་ན། བརྒྱུད་པ་
དང་པོ་ནི། ཞི་བྱེད་སྒྲོན་མ་སྐོར་གསུམ་དང༌། གཤིན་རྗེ་ག ཤེད་ལ་སོགས་
པའི་སྒྲུབ་ཐབས་སོ། །བརྒྱུད་པ་ བར་བ་ནི། རྨ། སོ། སྐམ་གསུམ་ཕྲན་
，
་་་



-
-
，
1:1:
164 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དང་བཅས་པ་སྟེ། རྨའི་ཆོས་སྐོར་ནི་ཚིག་བརྒྱུད་དང༌། དོན་བརྒྱུད་གཉིས་
ལས། དོན་ཁྲིད་ནི་ལག་ཁྲིད་བཅུ་དྲུག ཚིག་བརྒྱུད་ནི་སེམས་བསྐྱེད་དང་
སྟོང་ཐུན་དང་ཁ་འཐོར་དང་ཁར་ཕོག་སྣར་ཕོ ག་དང་མཐའ་རྒྱས་རྣམས་སོ།།
སོ་ལུགས་ཀྱི་ཆོས་ཀྱི་རྣམ་གྲངས་ནི། ཚིག་བརྒྱུད་དང་དོན་བརྒྱུད་
གཉིས་ལས། ཚིག་བརྒྱུད་ལ་ཡང་བརྒྱུད་པ་ཆེན་པོ་དང་བརྒྱུད་ཕྲན་གཉིས།
ཆེན་མོ་ལ་དམ་པ་སྐྱེས་མཆོག ཆེ་བ་ང་བཞི། འབྲིང་སོ་གཉིས། ཆུང་བ་
བཅུ་བདུན་ཏེ། དེ་ལ་གྲུབ་པ་ཐོབ་པ་རེ་རེའི་ལོ་རྒྱུས་དང་གདམས་པའི་ངོ་
བོ་སློབ་མ་འཁྲིད་ལུགས་ ཆ་ཚང་རེ་རེ་ཡོད་པས་བརྒྱུད་པ་ལྔ་བཅུ་རྩ་བཞིའ མ།
བརྒྱུད་པ་བརྒྱ་དང་གསུམ་དུ་འགྱུར་བས་བརྒྱུད་པ་ཆེན་མོ་ཞེས་བྱའོ། ། །
བརྒྱུད་ཕྲན་ནི། དོན་སྐོར་ལྔ་མ། རིམ་པ་བཞི་མ། བསམ་གཏན་གྱི་ཐུན་
ཆེ་ཆུང༌། གྲགས་པ་བརྒྱུད། ཡབ་སྲས་གསུམ་མ། སྐྱོན་ཅན་སྐྱོན་མེད་ལ་
སོགས་ཆོས་སྡེ་སུམ་ཅུ་རྩ་གཉིས་བཞུགས། དོན་བརྒྱུད་ལ་ཕྱོགས་སུ་ལྷུང་བ་
དང་མ་ལྷུང་བ་ལས། དང་པོ་ནི། རྣལ་འབྱོར་ཕོ་མོ་ལྔ་བཅུ་རྩ་བཞི་ལ་དོན་
བརྒྱུད་ལྔ་བཅུ་རྩ་བཞི། བླ་མ་སུམ་ཅུ་རྩ་གཉིས་ལ་དོན་བརྒྱུད་སོ་གཉིས།
དམ་པ་བཅུ་བདུན་ལ་དོན་བརྒྱུད་བཅུ་བདུན་བཞུགས། ཕྱོགས་སུ་མ་ལྷུང་
བ་ལ་མིག་འབྱེད་ཀྱི་སྐོར་དང༌། མཁའ་འགྲོ་མའི་སྐོར་ལས། དང་པོ་ལ་བུ་
བ ཞི་མ་དང་ལྔ་སྟེ། དེ་ཡང་གཞུང་སྦས་པ་མིག་འབྱེད། དེའི་ཡན་ལག་ཏུ་
དུས་དང་དུས་ཕྲན་ལ་གདམས་པ། ངོ་སྤྲོད་བརྒྱ་རྩ་དྲུག་པ། མ་འགགས་
རྣམ་དག རྡོ་རྗེ་སེམས་དཔའི་གསང་ལམ་མོ། །
མཁའ་འགྲོ་མའི་སྐོར་ལ། སོའི་སྐོར་མགོ་ཆེན་མོ་བཞི་སྟེ། མཆོག་སྒྲུབ་



165
གཉིས་པ་གྲུབ་མཐའ་སོ་སོའི་བྱུང་ཚུལ།
པ་ལ་བརྡ་སྐོར། ཐུན་མོང་སྒྲུབ་པ་ལ་ཡི་གེ་བཞི་བའི་སྐོར། གཉིས་ཀ་སྒྲུབ་
པ་ལ་ཛ་ག་ཏའི་སྐོར། ཐུན་སྐོར་རོ། །བརྡ་སྐོར་ལ་ཧེ་རུ་ཀའི་བརྡ་སྐོར། །
བདེ་བར་གཤེགས་ པའི་བརྡ་སྐོར། རྡོ་རྗེ་དྲིལ་བུ་བའི་བརྡ་སྐོར། དམ་པའི་
བརྡ་ཐོར་བུ་བའོ། །ཐུན་མོང་སྒྲུབ་པ་ལ། དཀར་མོ་སྐུའི་སྒྲུབ་པ། དམར་མོ་
གསུང་གི་སྒྲུབ་པ། ནག་མོ་ཐུགས་ཀྱི་སྒྲུབ་ཐབས་སོ། །དེ་ལ་ཕག་མོ་ཆོས་སྐུའི་
སྒྲུབ་ཐབས། ལོངས་སྐུའི་སྒྲུབ་ཐབས། སྤྲུལ་སྐུའི་སྒྲུབ་ཐབས་སོ། །
ཛ་ག་ཏའི་སྐོར་ནི། གཏུམ་མོ་འཁོར་ལོ་གཅིག་པ་ཡིན། ཐུན་སྐོར་ལ་
སྤྱོད་ལམ། ཉམས་སྐྱོང་ལུགས་སོ། །དེ་རྣམས་ཀྱི་རྩ་བའི་སྙིང་པོ་ལྟ་བུར་
གྱུར་པ་ནི་རྒྱུད་སྡེ་དང་ཆོས་སྐད་བསྟུན་པ་སྨྲ་བའི་སེང་གེའི་དོན་བརྒྱུད།
ཆོས་སྐད་མ་བསྣུན་པ་བརྒྱུད་པ་བཞི་བ་ཡོངས་སུ་མ་གྲགས་ པའི་དོན་བརྒྱུད།
མཚང་མདོར་བསྡུས། སོའི་རིག་པ་སྲང་འཇུག སྙན་བརྒྱུད་བཞི་རྣམས་
བཞུགས་སོ། །
སྐམ་ལུགས་ནི། སྐམ་ཡེ་ཤེས་རྒྱལ་མཚན་གྱིས་དམ་པའི་གདམས་ངག་
བཞིན་དུ་མངོན་རྟོ གས་བརྒྱུད་ཀ་བ ཤད། སྡུད་པའི་སྟེང་དུ་མདོ་རྒྱས་འབྲིང་
དྲངས་ནས་ཀྱང་བཤད་པས། སློབ་མ་ཡས་བརྒྱུད་མས་བརྒྱུད་གཉིས་བྱུང་
བའི་ཡས་བརྒྱུད་ནི། འཁུན་དབང་ཕྱུག་རྡོ་རྗེ་དང༌། རྒྱུ མས་ཤེས་རབ་བླ་
མ་གཉིས་ལས་བརྒྱུད་པ་སྟེ། དེ་གཉིས་ཀ་དང་པོ་ནད་པ་ཡིན་པ་སྐམ་གྱིས་
ནད་ཐོག་ཏུ་ངོ་སྤྲད། གཞུང་སྐབས་དང་པོ། གདམས་ངག་བདེན་པ་བཞི།
ལག་ལེན་ཐོར་བུ་དང་བཅས་པ་གསུངས་པ། ཕྱིས་སུ་རྒྱུ་སྟོན་གཞོན་ནུ་སེང་
གེས་སྐམ་ལུགས་ཀྱི་གདམས་པའི་ཡི་གེ་ཤེར་ཕྱིན་ཐུགས་བརྒྱུད། ལག་ལེན་



166 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྙན་བརྒྱུད། རིན་ཆེན་ཕྲེང་བ། གཏན་ཚིགས་འཕྲུལ་གྱི་ལྡེའུ་མིག་ཅེས་བྱ་
བ་བ རྩམས། ༈ མས་བརྒྱུད་ནི། སྒྲོ་ཆོས་བརྩོན་ལ་སྐམ་གྱིས་གང་ཟག་རིམ་
དང་ཅིག་ཆར་གྱི་དབྱེ་བས་སྙིང་པོའི་དྲན་དང་མངོན་པར་རྟོགས་པ་གཉིས་སུ་
ངོ་སྤྲད་ནས་མདོ་མ་ལུས་པ་རྟེན་འབྲེལ་གྱི་འགྲོས་བཞིས་འཆད་དེ། མས་
བརྒྱུད་སྒོམ་ཐོག་ཏུ་སྐོར་བའི་གདམས་པའོ། ། །
ཡང་ བར་དུ་བྱུང་བའི་བརྒྱུད་ཕྲན་ལ་གྲྭ་བ་དང༌། ལྕེ་དང་། ལྗང་
ལུགས་གསུམ་སྟེ། དགེ་བ ཤེས་གྲྭ་བ་ལ་དམ་ པས་ཞི་བྱེད་སྒྲོན་མ་དགུ་སྐོར་གྱི་
གདམས་པ་གནང་སྟེ། མན་ངག་སྐུའི་སྒྲོན་མ། དེ་བཞིན་དུ་ཐེག་པ་གསུང་
གི༑ གསང་བ་ཐུགས་ཀྱི། ཡང་དག་ལྟ་བའི། རིན་པོ་ཆེ་སྒོམ་པའི།།
བྱང་ཆུབ་སྤྱོད་པའི། མཉམ་ཉིད་གཞིའི། རྣལ་འབྱོར་ལམ་གྱི། དངོས་
གྲུབ་འབྲས་བུའི་སྒྲོན་མ་རྣམས་སོ། །ལྕེ་ཙནྡྲ་ཀིརྟི་ལ་དམ་པས་མདོ་རྒྱུད་
ཞལ་སྦྱོར་གྱི་གདམས་པ་གནང་སྟེ། མདོ་སྡུད་པ་དང་རྒྱུད་མཚན་བརྗོད་སྦྱར་
ནས་ཕར་ཕྱིན་གྱི་གདམས་པ་དང་། སྔགས་ལ་གྲུབ་ཐོབ་ཕོ་མོ་ལྔ་བཅུ་རྩ་བརྒྱད་
ཀྱི་གདམས་པ་རྣམས་སོ། །ལྡང་བཀའ་གདམས་པ་ལ་ཤེར་ཕྱིན་ཡི་གེ་མེད་
པའི་གདམས་པ་གནང་སྟེ། ངོ་སྤྲོད་ཀྱི་མཚང་གཅིག་ལས་མེད་ཟེར། བརྒྱུད་
པ་ཐོར་བུ་བ་ནི་འབྲོ་སྒོམ་ལ་མཚན་བརྗོད་གསེར་གྱི་ཐུར་མ་གནང༌། གུ་སྒོམ་
ལ་ལས་རྒྱུའི་གདམས་པ། ཆུ་སྒོམ་ལ་སྙིང་གཏམ་ལྷུག་པའི་གདམས་པ།
སྒོམ་པ་དམར་སྒོམ་ལ་ཆིག་ཆོད་གསུམ་གྱི་གདམས་པ། གཉགས་ལོ་ཙཱ་བ་ལ་
བདེ་མཆོག་དཔའ་བོ་གཅིག་པའི་གདམས་པ། ལྕེ་མོ་དཔལ་སྒྲོན་མ་ལ་གྲུབ་ཐོབ་
ཉམས་ཀྱི་ཆོས་སྡེ་བ ཅུ་དྲུ ག་པ། གཉལ་སྟོད་ངོར་རྗེ་སྒོམ་པ་ལ་ལྷན་ཅིག་སྐྱེས་
•
，
-



ས་
''
སཱཐག་ ་ -
+བ
་
=
ཨ- མཆ -414
+ ''
ལས་ མ་ ནས་* ཐ
གཉིས་པ་གྲུབ་མཐའ་སོ་སོའི་བྱུང་ཚུལ། 167
སྦྱོར། ཆུ་བར་གྱི་གནས་བརྟན་འབྱུང་གྲགས་ལ་ཤེས་རབ་སྙིང་པོའི་གདམས་
པ། སྔགས་བཤད་ཤེས་རབ་རྒྱལ་མཚན་ལ་དུས་འཁོར་གྱི་གདམས་པ།
ཤངས་པ་དབུ་སྡེབས་ལ་ཡི་གེ་བ ཞི་བའི་གདམས་པ། སྙེ་མོའི་རྒྱ་སྟོན་སྐྱི་
རྩེ གས་ལ་དགྱེས་པ་རྡོ་རྗེའི་གདམས་པ། ཞག་སག་ཆུང་བ་ལ་ཕག་མོའི་
གསང་སྒྲུབ། བླ་མ་དགོན་དཀར་བ་ལ་ཕྱག་ན་རྡོ་རྗེའི་གདམས་པ། སྐྱིད་
ཤོད་ཀྱི་འབན་གུང་རྒྱལ་ལ་བདེ་མཆོག་སྙན་བརྒྱུད། མ་གཅིག་ལབ་སྒྲོན་ལ་
གཅོད་ཀྱི་གདམས་པ་གནང་སྟེ། དེ་རྣམས་ནི་བརྒྱུད་པ་བར་མའི་སྐོར་རོ།།
བརྒྱུད་པ་ཕྱི་མའི་ཆོས་རྣམས་ལ་ཕྱག་རྒྱ་ཆེན་པོ་དྲི་མེད་ཐིག་པ་ཕྱག་་་་་་
བཞེས་ཀྱི་སྐོར་ཞེས་མཚན་འདོགས་ཏེ། ཕྱག་རྒྱ་ཆེན་པོ་ནི་དམ་པ་སངས་
རྒྱས་མི་ཏྲི་བའི་དངོས་སློབ་ཡིན་པས། མི་ཏྲི་བའི་ཕྱག་རྒྱ་ཆེན་པོ་དེ་ཉིད་
ཡིན། དྲི་མེད་ནི་དམ་པའི་གསུང་རབ་རྣམས་ལ་བྱ། ཕྱག་བཞེས་ནི་བསྟན་
པ་གཞན་རྣམས་དང་ཅུང་ཟད་མི་འདྲ་བའི་སྒྲུབ་པའི་སྲང་ཡོད་པ་ལ་ཟེར།
དེ་ཡང་ངོ་བོ་ཕ་རོལ་ཏུ་ཕྱིན་པ་གསང་སྔགས་དང་རྗེས་སུ་མཐུན་པ་ཞེས་བྱ་་་༌
སྟེ། མི་ཏྲ་བའི་དེ་ཁོ་ན་ཉིད་བཅུ་བའི་འགྲེལ་ བར་ཡང་ལུགས་དེ་ཕ་རོལ་ཏུ་
ཕྱིན་པ་ཡིན་པ་ལ། གསང་སྔགས་དང་རྗེས་སུ་མཐུན་པའི་སྤྱོད་པ་བྱ་ཚུལ་ཀྱེ་རྡོ་
རྗེ་ལས་བ ཤད་པ་དང་འདྲ་བ་ཞིག་བྱུང༌། ལྷའི་རྣལ་འབྱོར་ལ་བརྟེན་པ་མ་
ཡིན་ཞིང་། ཕྱག་རྒྱ་བཞིའི་རྗེས་སུ་འགྲོ་བ་མེད་པས་གསང་སྔགས་ནི་མ་ཡིན་
ནོ། ། ཞེས་གསུངས་པ་དེ་དང་མཐུན་པར་སྣང་། དེ་ཡང་ཐུན་མོང་དུ་གྲགས་
པ་རྣམས་ཀྱི་དབང་དུ་བྱས་ནས་བཤད་ཀྱི། དམ་ པས་ ཕྱར་ཆེན་དང༌། འབན་
གུང་རྒྱལ་ལ་དུས་ཀྱི་འཁོར་ལོའི་དབང་གནང་བར་གྲགས་ཤིང༌། ལས་རྒྱུའི་



168 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གདམས་པའང་མང་པོ་ལ་གནང་བས་དམ་པའི་ཆོས་སྡུག་བསྔལ་ཞི་བྱེད་ལ་་་
གསང་སྔགས་གཏན་མེད་པ་ནི་མ་ཡིན་ནོ། །གསང་སྔགས་རྗེས་མཐུན་པར་
བ ཤད་པ་ཉིད་ཀྱིས་ན་ཨཱ་ལི་ཀཱ་ལིའི་བྱིན་རླབས་ལ་སོགས་པ་ཡང་གསང་་་་་་་་
སྔགས་དང་རྗེས་སུ་མཐུན་པ་སྟེ། དངོས་ནི་མ་ཡིན་པས་ན་འདི་ལ་ལོག་པར་
བརྟག་པར་མི་བྱ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ཉིད་ནས་ཡི་གེ་
བཞི་བཅུ་རྩ་གཉིས་གཟུངས་ཀྱི་སྒོ་བཤད་པ་དང་འདྲ་ བའི་ཕྱིར་རོ། །ཆོས་
སྐོར་འདི་ལ་ཐུན་མོང་བ་དང༌། ཐུན་མོང་མ་ཡིན་པའི་ཆོས་སྡེ་གཉིས་ལས།
ཐུན་མོང་ལ་མདོ་རྒྱུད་ཕྱག་ལེན་དང་བཅས་པ། བཀའ་བབས་སྙན་བརྒྱུད་
དང་བཅས་པ། དྲི་མེད་ཕྲ་ཏིག་དང་བཅས་པ། དར་ཚགས་བཤད་འབུམ་
དང་བཅས་པའོ། །
དང་པོ་ནི། སྤྱི་མདོ་ཆུ་ཀླུང་མངོན་པར་རོལ་བའི་མདོ། ་ སྒོས་མདོ་
ཤེས་རབ་སྙིང་པོ། སྤྱི་རྒྱུད་སྡེ་སྣོད་གསལ་བྱེད། སྒོས་རྒྱུད་ཆུ་ཀླུང་ཆེན་པོ།།
ཕྱག་ལེན་ནི། དབང་འཁོར་ཆེ་འབྲིང་དང་ལམ་རིམ་ཆེ་ཆུང་གསུམ། བཀའ་
བབས་སྙན་བརྒྱུད་ནི། བཀའ་བབས་བཞི། དེའི་ལམ་སློང་སྙན་བརྒྱུད་
བཞི། དྲི་མེད་ཕྲ་ཏིག་ནི། དྲི་མེད་ལ་ཆོས་ཐུག་པ་རྩ་བའི་སྐོར་ལ་སོགས་པ་
དྲུག ཕྲ་ཏིག་པ་ནི་པ་ཚབ་ཀྱིས་ཀུན་དགའ་ལ་མ་བདེ་བའི་གེགས་རྣམས་
དྲིས་པའི་ གདམས་པའོ། །
དར་ཚ གས་བཤད་འབུམ་ནི་དར་ཚ གས་ཞལ་གདམས་བདུད་རྩིའི་སྐོར་
ལ་སོགས་པ་བརྒྱད་ཡོད་དེ། པ་ཚབ་ཀྱི་འཕྲལ་གཏམ་ཏེ་ནེས་ཡི་གེར་བཏབ་
པོ། ། བཤད་འབུམ་ནི་ཏེ་ནེ་དང་ཞིག་པོ་དང་སྙེ་མདོ་བ་ལ་སོགས་པས་



གཉིས་པ་གྲུབ་མཐའ་སོ་སོའི་བྱུང་ཚུལ། 169
མཛད་པའི་བཤད་པ་རྣམས་སོ། །ཐུན་མོང་མ་ཡིན་པའི་ཆོས་སྡེ་ལ་རྒྱུད་
སྟོང་ཐུན་དང་བཅས་པ། དབང་ལམ་ཁྲིད་དང་བཅས་པ། གསང་མཛོད་
གསུམ། བེའུ་བུམ་བརྒྱད་དོ། །
གསང་མཛོད་གསུམ་ནི། བླ་མ་གསང་མཛོད། ཡི་དམ་གསང་མཛོད།
མཁའ་འགྲོ་གསང་མཛོད་དོ། །
ལམ་སྐོར་ལྔ་ནི། བིརཱུ་པའི་ཐབས་ལམ་སྒོ་བཞིའི་ལམ་སྐོར། ས་ར་
ཧའི་ཐབས་ལམ་ཡུལ་བཞིའི་ལམ་སྐོར། གསེར་གླིང་བའི་ལམ་སྐོར་བརྒྱུད་
པ། ཨཱརྨ་དེ་བའི་ལམ་སྐོར་བརྒྱུད་པ། ནཱ་རོ་བའི་ཟུང་འཇུག་བཞིའི་ལམ་
སྐོར་རོ། །
བེའུ་བུམ་བརྒྱད་ནི། ཟབ་མོ་དབང་གི་བེའུ་བུམ། ངོ་སྤྲོད་རྩ་བའི་
བེའུ་བུམ། སྙན་བརྒྱུད་ཁྲིད་ཀྱི་བེའུ་བུམ། སྒོ་བཞི་གནད་ཀྱི་བེའུ་བུམ།
སྣ་ཚོགས་རྫུ་འཕྲུལ་གྱི་བེའུ་བུམ། ཟབ་མོ་སྔགས་ཀྱི་བེའུ་བུམ། བཀའ་སྲུང་
མཁའ་འགྲོའི་བེའུ་བུམ། མན་ངག་རྒྱལ་ཆ་གསུམ་གྱི་བེའུ་བུམ་རྣ མས་སོ། །
དེ་རྣམས་ནི་བཀའ་རྒྱ་ཅན་ཐུན་མོང་མ་ཡིན་པའི་ཆོས་སྡེའོ། །
ཞི་བྱེད་ཀྱི་ཆོས་ཀྱི་སྙིང་པོར་གྱུར་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་་་་
ཡུམ་རྒྱས་འབྲིང་བསྡུས་གསུམ་གྱི་དོན་མ་ལུས་པ་ཉམས་སུ་ལེན་པའི་མན་ངག་
ཀུན་ལ་མ་གྲགས་པའི་ཁྱད་ཆོས་ཤེས་རབ་ཀྱི་ཕ་རོལ་ཏུ་ཕྱིན་པའི་ལམ་གྱི་རིམ་་
པ་བྱ་བ་ཉིད་ཡིན་ལ། དེ་ཡང་སྤྱིར་དམ་པ་སངས་རྒྱས་ལ་ཤེར་ཕྱིན་གྱི་བརྒྱུད་
པའི་བཀའ་བབས་དྲུག་མངའ་སྟེ། དགའ་ལྡན་ལྷའི་ཡུལ་ནས་བརྒྱུད་པ།
ཀླུའི་ཡུལ་ནས་བརྒྱུད་པ། ཨུ་རྒྱན་ནས་བརྒྱུད་པ། རྒྱུ་གར་ཤར་ཕྱོགས་ཧཱུཾ་



170 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
ག་ལ་ནས་བརྒྱུད་པ། ལྷོ་ཕྱོགས་བྷེ་ཏ་ལ་ནས་བརྒྱུད་པ། ལྷོ་བྷི་ཤོ་ཀོ་ཏ་ཙན་
དན་གྱི་གླིང་ནས་བརྒྱུད་པའོ། །བཀའ་བབས་དྲུག་པོའི་སྙིང་པོའི་དོན་གྱི་
བཅུད་བསྡུས་ནས་སྟོན་པའི་ཤེར་ཕྱིན་གྱི་ལམ་ཉམས་སུ་ལེན་པའི་མན་ངག་ནི་
སངས་རྒྱ ས་མར་མེ་མཛད་ཀྱིས་ཤཱཀྱ་ཐུབ་པ་ལ། དེས་ཀུན་དགའ་བོ་ལ།
དེ་ནས་དགེ་སློང་སེང་གེའི་ བར་བརྒྱུད་པ་སུམ་ཅུ་སོ་དྲུག་སོང་བའི་དུས་སུ། །
རྒྱལ་པོ་གདུག་པ་ཅན་གྱིས་རབས་བཅད་དོ། །དེ་ནས་འཕགས་པ་ཐོགས་
མེད་ཀྱིས། ཤཱཀྱ་ཐུབ་པ་ལ་དངོས་སུ་གསན་པ་བྱམས་པ་ཡིན་པར་དགོངས་
ནས་བྱམས་པ་བསྒྲུབས་པས་ཞལ་གཟིགས་ཏེ་ཤེར་ཕྱིན་གྱི་གདམས་པ་དངོས་་་
སུ་གསན་ནས་གཅུང་དབྱིག་གཉེན་ལ་གནང་། དེས་དམ་པའི་ཞང་པོ་ཨཱརྱ་
དེ་བ་ལ། དེས་དམ་པ་ལ་གདམས་སོ། །ཞེས་འཆད། གདམས་པ་དེ་ནི་
ཡུམ་གྱི་དོན་བསྟན་བཅོས་མངོན་རྟོགས་རྒྱན་གྱི་མན་ངག་བཞིན་ཉམས་ལེན་་་
དུ་དྲིལ་ནས་འཆད་པའི་ངོ་མ་ཚང་བ་ཞིག་སྟེ། དེའི་ཚུལ་ཚིག་ཉུང་ངུས་སྟོན་
མི་ནུས་ཤིང་རྒྱས་པར་བཤད་ན་ཧ་ཅང་མང་བར་འགྱུར་བས་འདིར་མ་བྲིས་་་
སོ༑ ༑
བ ཤད་རྒྱུན་ཡང་ཕྱིས་ཀྱི་བར་བྱུང་འདུག་ཀྱང་ད་ལྟ་རྒྱུན་ཆད་པ་འདྲའོ།།
ཞི་བྱེད་ཀྱི་ལྟ་བའི་ཁུངས་ནི་ཤེར་ཕྱོགས་ཀྱི་མདོ་ལ་གཏུགས་པར་འདུག་་
ཅིང་། གདམས་ངག་གི་ཡི་གེ་རྣམས་སུ་ཀླུ་སྒྲུབ་ལ་ཚད་མར་མཛད་པ་དང༌། །
དིང་རི་བརྒྱད་ཅུ་བར་ཡང་། སྟོང་པའི་ངང་དུ་རིག་པ་མདུང་སྐོར་བྱ། །
ལྟ་བར་ཐོགས་རྡུག་མེད་དོ་དིང་རི་བ། །ཞེས་ལྟ་བ་མཐའ་བྲལ་དུ་གསུངས་
པའི་ཕྱིར་ན་དབུ་མའི་ལྟ་བ་ལས་མ་འདས་པར་སེམས་སོ། །འོན་ཀྱང་ཕྱི་



171
གཉིས་པ་གྲུབ་མཐའ་སོ་སོའི་བྱུང་ཚུལ།
རབས་ཀྱི་ཡི་གེ་རྣམས་སུ་ནི་ཉ་དང་ཉུང་མ་བསྲེས་པ་མང་དུ་ཡོད་པ་གོར་མ་་་
ཆགས་སོ། །ཞི་བྱེད་ཀྱི་གྲུབ་མཐའ་འདི་ལ་སྔོན་གྱི་དུས་སུ་གྲུབ་པ་བརྙེས་
པའི་སྐྱེས་བུ་གྲངས་ལས་འདས་པ་བྱོན་འདུག་ལ། ཆོས་སྡེ་གྲགས་ཆེ་བ་ནི།
སྐྱེས་མཆོག་བསམ་གཏན་དཔལ་གྱིས་བཏབ་པའི་ཡབ་ཆོས་སྡིངས་དང༌། སྒོ་
མོ་ཆོས་སྡིངས་གཉིས་ཡིན། དེར་སྐྱེས་མཆོག་པའི་རྗེས་སུ་བྱང་སེམས་པ་
དང་༑ གུ་རུ་དཀོན་གཞོན་གདན་སར་བཞུགས། སྐྱེས་མཆོག་པ་ལ་རྗེ་རིན་
པོ་ཆེའི་ཡོངས་འཛིན་ཆོས་རྗེས་དོན་རིན་པས་ཀྱང་གདམས་ངག་གསན་པར་་་
སྣང་། དེང་སང་ནི་ཞི་བྱེད་ཀྱི་གདམས་པ་དབྱངས་གསལ་དང་རྟེན་སྙིང་གི་
བྱིན་རླབས་དང༌། ལྷ་ཆེན་ ཨཾ་གྷོ་རའི་རྗེས་གནང༌། མཁྱུད་དཔྱད་སོགས་
གདམས་ངག་ཐར་ཐོར་གྱི་ལུང་ཙམ་ལས་གདམས་ངག་འ གངས་ཆེ་བ་རྣམས་་་
ཀྱི་གླེགས་བམ་བཞུགས་པ་མ་གཏོགས་ཆོས་རྒྱུན་ཐམས་ཅད་ནུབ་པ་འདྲའོ།།
(༢） ཞི་བྱེད་པའི་ཡ་གྱལ་གཅོད་ལུགས།
༄༅། །དེ་ཡང་གཅོད་ཅེས་བྱ་བའི་སྒྲ་དོན་ནི། གདམས་པའི་བྱེད་
ལས་ ཀྱི་སྒོ་ནས་བཏགས་པ་སྟེ། བྱ མས་སྙིང་རྗེ་བྱང་ཆུབ་ཀྱི་སེམས་ཀྱིས་རང་
དོན་ཡིད་བྱེད་གཅོད། སྟོང་ཉིད་ཀྱི་ལྟ་བས་འཁོར་བའི་རྩ་བ་གཅོད། །
ཐུན་མོང་གིས་བདུད་བཞི་གཅོད་པས་དེ་སྐད་དུ་བཏགས་ལ། ཡང་སྤྱོད་ཅེས་
ཀྱང་བྱ་སྟེ། རྒྱལ་བའི་སྲས་ཀྱི་ཉམས་ལེན་ཐབས་ཤེས་ཀྱི་ལམ་ལ་སྤྱོད་པས་དེ་
ལྟར་དུ་གྲགས་སོ། །གད མས་པ་འདི་ཡང་ཐོག་མར་དམ་པ་སངས་རྒྱས་ལས་
བྱུང་བ་སྟེ། དམ་པ་བོད་དུ་ལན་གསུམ་པ་བྱོན་པའི་དུས་ གཙང་དུ་སྐྱོ་སྟོན་



172 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བསོད་ནམས་བླ་མ་དང་། ཡར་ལུང་སྨ་ར་སེར་པོ་གཉིས་ལ་གཅོད་ཀྱི་གདམས་
པ་གནང་། སྨ་ར་སེར་པོས་རང་གི་ཉེ་གནས་སྨྱོན་པ་སེ་རོང་། དེས་རྩེ་སྟོན་
སུམ་སྟོན་གཉིས། རྩེ་སྟོན་གྱིས་གཉན་སྟོན། སུམ་སྟོན་གྱིས་སྐལ་ལྡན་སྲས་
མོ༑ དེས་གཙང་སྟོན། དེས་གཉན་སྟོན་སོགས་ལ་གནང་། དེ་དག་ལས་
མཆེད་པ་ལ་ཕོ་གཅོད་དང༌། སྐྱོ་སྟོན་བསོད་ནམས་བླ་མས་ལབ་སྒྲོན་ལ་
གནང་སྟེ། དེ་ནས་བརྒྱུད་པ་ལ་མོ་གཅོད་ཅེས་གྲགས་སོ། །
མ་གཅིག་ལབ་ཀྱི་སྒྲོན་མ་ནི། བཅོམ་ལྡན་འདས་ཀྱིས་འཇམ་དཔལ་རྩ་
རྒྱུད་སོགས་ནས་ལུང་བསྟན་ཅིང་། ཡེ་ཤེས་ཀྱི་མཁའ་འགྲོ་མ་མི་མོའི་གཟུགས་
སུ་བྱོན་པ་སྟེ་གཅོད་ཀྱི་གདམས་པས་བོད་ཡུལ་ཐམས་ཅད་ཁྱབ་པར་མཛད་་་་
དོ༑ ༑ མ་གཅིག་ལ་སྲས་དང་སྲས་མོ་འགའ་བྱུང་བ་ལོ་རྒྱུས་རྣམས་སུ་འདྲེན་
ལུགས་མི་འདྲ་ བར་སྣང་བ་ལས། ཐོད་སྨྱོན་བསམ་འགྲུབ་ནི་ལ་ལས་མ་ཅིག་
གི་སྲས་ དང་། འགའ་ཞིག་ གིས་ཚ་བོ་དང་ཡང་ཚར་བ ཤད་ཀྱང་ལོ་རྒྱུས་
ཁུངས་མ་ཕལ་ཆེར་ན་སྲས་ཡིན་པ་བྱས་འདུག གང་ལྟར་ཡང་གྲུབ་ཐོབ་ཆེན་
པོར་ གྱུར་ པས་ སློབ་མ་གྲུབ་ཐོབ་ཕོ་མོ་ཉི་ཤུ་རྩ་གཅིག སྲས་མོ་གྲུབ་ཐོབ་བཅོ་
བརྒྱུད་སོགས་བྱོན་ཅིང་། དེ་དག་ལས་གདམས་པ་རྒྱ་ཆེར་དར་བར་གྱུར་
ཏོ༑ ༑ ལབ་སྒྲོན་ལ་སློབ་མ་མཆོག་བཞི་ཟེར་ཡང་། གདམས་པའི་རྒྱུན་ཁུ་
སྒོམ་ཆོས་སེང་ལས་བརྒྱུད་པ་དར་ཆེ་ཞིང་། དེང་སང་གི་བར་དུ་མ་ནུབ་པར་
བཞུགས་སོ།།
ཕྱིས་སུ་གཏེར་ནས་བཏོན་པའི་གཅོད་ཀྱི་གདམས་པ་འགའ་ཞིག་ཀྱང་་བ
བྱུང་འདུག་ཅིང་། རྒྱལ་ཐང་བ་བསམ་གཏན་འོད་ཟེར་གྱི་ངག་སྣང་དུ་མ་



173
གཉིས་པ་གྲུབ་མཐའ་སོ་སོའི་བྱུང་ཚུལ།
ཅིག་དང་མཇལ་ནས་གནང་བ་རྒྱལ་ཐང་ལུགས་དང་། རྟོགས་ལྡན་སྣ་ཚོགས་
རང་གྲོལ་ལ་གནང་བ་སྙན་བརྒྱུད་ལམ་ཟབ་སོགས་མང་པོ་ཞིག་དར་རོ།།
རྒྱལ་བ་ཙོང་ཁ་པ་ཆེན་པོ་ལ་རྗེ་བཙུན་འཇམ་པའི་དབྱངས་ཀྱིས་བསྩལ་་
པའི་འཇམ་དབྱངས་ཆོས་སྐོར་དུ་ཁྲོས་ནག་གི་བྱིན་རླབས་དང་གཅོད་ཀྱི་མན་་
ངག་བཞུགས་པ་རྒྱལ་བ་དབེན་ས་བ་ནས་རིམ་པར་བརྒྱུད་དེ་དེང་སང་རང་་་
ཕྱོགས་སུ་དར་རྒྱས་ཆེ་བ་འདི་ཉིད་དོ།
གཅོད་ཀྱི་གདམས་པའི་ངོ་བོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་
སྔགས་དང་རྗེས་སུ་མཐུན་པར་སྤྱོད་པ་སྟེ། གདམས་པའི་ཁུངས་ཡུམ་རྒྱས་
འབྲིང་བསྡུས་གསུམ་དང་ལྷག་པར་དུ་མདོ་སྡུད་པ་ཡིན་པར་མཁས་གྲུབ་་་་་་
ཐམས་ཅད་དགོངས་པ་མཐུན་ཅིང་། ཁྱད་པར་དུ་སྡུད་པ་ལས། རྒྱུ་རྣམས་
བ ཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། །བདུད་བཞིས་ཐུབ་
པར་དཀའ་ཞིང་བསྐྱོད་པར་མི་ནུས་ཏེ། །སྟོང་པར་གནས་དང་སེམས་ཅན་
ཡོངས་སུ་མི་གཏོང་དང་། །ཇི་སྐད་སྨྲས་བཞིན་བྱེད་དང་བདེ་གཤེགས་བྱིན་
རླབས་ཅན། །ཞེས་གསུངས་པའི་རྒྱུ་བཞི་ནི། སྟོང་པར་གནས་པ། སེམས་
ཅན་མི་གཏོང་བ། ཇི་ལྟར་སྨྲས་བཞིན་བྱེད་པ། བདེ་གཤེགས་ཀྱིས་བྱིན་
གྱིས་བརླབས་པ་བཞི་སྟེ། དེ་ལས་ དང་པོ་ནི། སྟོང་ཉིད་ཀྱི་ལྟ་བ་སྒོམ་པ་
དང་། གཉིས་པ་ནི། བྱམས་སྙིང་རྗེ་བྱང་ཆུབ་ཀྱི་སེམས་སྒོམ་པ་སྟེ། དེ་གཉིས་
ཞི་གཅོད་ཀྱི་ཉམས་ལེན་གྱི་དངོས་གཞིའོ། །གསུམ་པ་ནི། ལམ་གྱི་རྩ་བ་
བཤེས་གཉེན་བསྟེན་པ་དང༌། བཞི་བ་ནི། སྐྱབས་འགྲོ་ཚོགས་ཞིང་ཡན་
ལག་བ དུན་པ་མཎྜལ་དབུལ་བ་རྣམས་ཏེ་དེ་གཉིས་ནི་ཉམས་ལེན་གྱི་སྡོན་་་་༠༠



-
-
-
1
174 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འགྲོའོ༑ ༑ བདུད་བཞིས་ཐུབ་པར་དཀའ་བ་ནི་མཐར་ཐུག་གི་ཆོད་ཚད་
དང་། བྱང་ཆུབ་སེམས་དཔའ་མཁས་སྟོབས་ལྡན། །ཞེས་པ་གདམས་པ་འདི་
བྱང་ཆུབ་སེམས་དཔའི་ཐབས་ཀྱི་ཉམས་ལེན་སྲིད་ཞིའི་རྒུད་པ་འཇོམས་པའི་་
སྟོབས་དང་ལྡན་པའོ། །ཞེས་བསྟན་ནོ། །སྔགས་དང་ཇི་ལྟར་རྗེས་སུ་
མཐུན་ན། བརྟག་གཉིས་ལས། ཤིང་གཅིག་དང་ནི་དུར་ཁྲོད་དང་། །མ་
མོའི་ཁྱིམ་དང་མཚན་མོ་དང༌། །ཡང་ན་དབེན་པའི་བས་མཐའ་རུ། །
བསྒོམ་པ་བཟང་ཐར་བརྗོད་པར་བྱ། །ཞེས་གསུངས་པ་དང༌། ལུས་ཀྱི་
སྦྱིན་པ་སྦྱིན་བྱས་པས། །ཕྱི་ནས་སྤྱོད་པ་ཡང་དག་སྤྱད། །ཅེས་པ་དང༌། །
ངེས་པར་སྔོན་དུ་ལྷ་མིན་དང་། །བརྒྱ་བྱིན་ལྟ་བུར་འོངས་ན་ཡང་། །དེ་
ལ་འཇིགས་པར་མི་བྱ་སྟེ། །སེང་གེའི་གཟུགས་ཀྱིས་རྣམ་པར་རྒྱུ། །ཞེས་
གསུངས་པ་རྣམས་དང་མཐུན་པ་སྟེ། ལུང་དེ་དག་གིས་གང་དུ་ཉམས་སུ་
བླང་བའི་གནས། ཇི་ལྟར་ཉམས་སུ་ལེན་པའི་ཚུལ། ཉམས་སུ་བླངས་པ་
ལ་བརྟེན་ནས་སློང་དང་ཆོད་ཚད་འབྱུང་ཚུལ་བཅས་རིམ་པ་བཞིན་བསྟན་་་
པའི་ཕྱིར་རོ།།
ལྟ་བ་ནི། གདམས་པའི་ཁུངས་ཡུམ་རྒྱས་འབྲིང་བསྡུས་གསུམ་དང་མདོ་
སྡུད་པ་ལ་ཐུག་པས་ན། དབུ་མ་ཐལ་འགྱུར་བའི་ལྟ་བ་ལས་མ་འདས་ཤིང་།
ལབ་སྒྲོན་གྱི་གསུང་ཡིན་ངེས་རྣམས་སུའང་དེ་བཞིན་འབྱུང་མོད། བར་
སྐབས་སུ་གདམས་པ་འཛིན་པ་རྣམས་ཀྱིས་ཇི་ལྟ་བ་བཞིན་འཆད་མ་ཤེས་པར་
ཟེར་སྒྲོས་སྣ་ཚོགས་པ་བསྲེས་པ་དང༌། གཅོད་འདི་གྲུབ་མཐའ་རིས་མེད་ལ་
དར་བས་རང་རང་གི་གྲུབ་མཐའི་ཞེན་གྱིས་ལྟ་བ་སྒོམ་ཚུལ་ཅི་རིགས་སུ་་་་་་



175
|
གཉིས་པ་གྲུབ་མཐའ་སོ་སོའི་བྱུང་ཚུལ། །
བ ཤད་པ་བྱུང་སྣང་ངོ༌།།
གང་ལ་གང་གི་རྣམ་རྟོག་མི་མངའ་ཡང་། །གང་ལ་གང་འདུལ་སྤྲུལ་
པའི་རོལ་གར་གྱིས། །གང་ལ་གང་འཚམས་མཛད་པ་མཐའ་ཡས་པས། །
གང་ལ་གང་འདོད་དངོས་གྲུབ་སྟེར་མཛད་པ། །ཕ་རྒན་དམ་པ་སངས་
རྒྱས་ཞེས་གྲགས་པས། །ཕ་རོལ་ཕྱིན་པའི་ལམ་གྱི་སྙིང་པོ་དང༌། །ཕ་
མའི་རྒྱུད་ཀྱི་མན་ངག་མཐར་ཐུག་པ། །ཕ་མཐའ་ཡས་པ་གངས་ཅན་པ་ལ་
གསུངས༑ ༑ མ་ལུས་གྲུབ་ཐོབ་རྣམས་ཀྱི་དགོངས་པའི་བཅུད། །མ་ལུས་
འདུས་པའི་དམ་ཆོས་སྨན་མཆོག་འདི། །མ་ལུས་འགྲོ་བའི་སྡུག་བསྔལ་ཞི་
བྱེད་ཅེས། །མ་ལུས་མཁས་པས་མགྲིན་གཅིག་བསྔགས་པར་བྱེད། །
ཨ་ཏི་ཤ་ཡི་སྲོལ་དང་ རྗེས་མཐུན་པ། །ཨ་དོན་སྐྱེ་མེད་བསྒོམ་པའི་གདམས་
པ་མཆོག །ཨ་མ་ལབ་ཀྱི་སྒྲོན་མའི་གཅོད་འདི་ཡང་། །ཨ་ཧོ་ཐེག་ཆེན་
ཆོས་ཀྱི་ཉིང་ཁུར་སེམས། །རྣམ་མང་གྲུབ་མཐའི་ནགས་ཀྱི་ཀློང་། །ཞི་
བྱེད་བྱུང་བ་བརྗོད་པའི་ གཏམ། །ཁུ་བྱུག་མགྲིན་པའི་རོལ་མོ་ཡིས། །རྣ་
བའི་བཅུད་ལེན་རྒྱས་པར་བྱས།།
གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་ལེགས་བཤད་
ཤེལ་གྱི་མེ་ལོང་ལས། ཞི་བྱེད་པའི་གྲུབ་མཐའ་བྱུང་ཚུལ་བཤད་ཟིན་ཏོ།།
༥ ས་སྐྱ་བ།
༄༅། །མདོ་དང་རྒྱུད་སྡེའི་ཆ་ཤས་ཡོངས་རྫོགས་ཤིང་། །བཤད་སྒྲུབ་དྲི་མ་



176 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མེད་པའི་འོད་དཀར་གྱིས། །ཐུབ་བསྟན་ཀུ་མུད་བཞད་པའི་དཔལ་ཡོན་
ཅན༑ ༑ ས་སྐྱ་བར་གྲ གས་གྲུབ་མཐའི་བྱུང་བ་གླེང་། །
དཔལ་ལྡན་ས་སྐྱ་བའི་གྲུབ་མཐའ་བྱུང་ཚུལ་ལ་གསུམ། སྤྱིར་ས་སྐྱ་
བའི་གྲུབ་མཐའ་བྱུང་ཚུལ། བྱེ་བྲག་ཏུ་ཆོས་ཀྱི་གཙོ་བོ་ལམ་འབྲས་སོགས་
བྱོན་ཚུལ། ས་སྐྱ་བའི་ལྟ་བའི་རྣམ་པར་གཞག་པའོ། །
(2) སྤྱིར་ས་སྐྱ་བའི་གྲུབ་མཐའ་བྱུང་ཚུལ།
ས་སྐྱ་བ་ཞེས་ཡོངས་སུ་གྲགས་པ་ནི་འཁོན་དཀོན་མཆོག་རྒྱལ་པོ་ནས་་
བྱུང་བ་ཡིན་ལ། དེ་ཡང་འཁོན་གྱི་གདུང་བརྒྱུད་ནི་འོད་གསལ་ལྷ་ལས་
ཆད་པ་སྟེ། སྤྱི་རིང༌། གཡུ་རིང་། གཡུ་སེ་སྟེ། གནམ་ལྷ་མཆེད་
གསུམ་དང་། དེ་ནས་གཡའ་སྤངས་སྐྱེས་ཀྱི་བར་ལ་གནམ་ལྷའི་བརྒྱུད་པར་
གྲགས། གཡའ་སྤངས་སྐྱེས་ཀྱིས་སྲིན་པོ་སྐྱ་རེངས་ཁྲག་མེད་བཏུལ་ནས་ཆུང་
མ་གཡའ་འབྲུག་སི་ལེ་མ་ཁབ་ཏུ་བཞེས་པ་ལས་སྲས་ཤིག་འཁྲུངས་པ་སྲིན་་་་༌
པོ་དང་འཁོན་པའི་བར་དུ་སྐྱེས་པས་འཁོན་བར་སྐྱེས་སུ་གྲགས། དེ་ནས་
བཟུང་སྟེ་གདུང་བརྒྱུད་རིམ་བྱོན་ལ་འཁོན་རིགས་ཞེས་གྲགས་ཤིང་། འཁོན་
དཔལ་པོ་ཆེའི་བར་དུ་གདུང་ལྷ་རིགས་ངང་ཚུལ་བཟང་ཞིང་མཐུ་ཆེན་པ་་་་
བསོད་ནམས་ཀྱི་དཔལ་དང་ ལྡན་པ་ཕལ་བ་ལས་ཁྱད་པར་དུ་འཕ གས་པ་་་་༌༌
འབའ་ཞིག་བྱོན། དཔལ་པོ་ཆེའི་སྲས་འཁོན་ཀླུའི་དབང་པོ་སྲུང་བ་མཁན་
ཆེན་ཞི་བ་འཚོས་སད་མི་མི་བདུན་རབ་ཏུ་བྱུང་བའི་ནང་ནས་ཤེས་རབ་ཆེ་་་་
ཤོས་དེ་ཡིན་ཅིང་། སློབ་དཔོན་པདྨ་བསྟེན་ནས་གདམས་པ་ཉན། དེ་ནས་



177
.
གཉིས་པ་གྲུབ་མཐའ་སོ་སོའི་བྱུང་ཚུལ།
བཟུང་སྟེ་འཁོན་རོག་ཤེས་རབ་ཚུལ་ཁྲི མས་ཀྱི་བར་དུ་གདུང་རྒྱུད་རྣམས་་་་་་་
གསང་སྔགས་རྙིང་མ་ཉམས་ལེན་བྱེད་པ་འབའ་ཞིག་བྱུང་། །
དེ་ནས་འཁོན་དཀོན་མཆོག་རྒྱལ་པོ་བྱ་བ་སྔགས་མཚན་ཉིད་ཐམས་་་་་་
ཅད་ལ་མཁས་པ་ཞིག་གིས། ཁྲོམ་དཀྱིལ་དུ་སྔགས་པ་མང་པོས་དབང་མོ་
ཉེར་བརྒྱད་ཀྱི་འབག་གྱོན་ནས་འཆམ་བྱེད་པ་མཐོང་ནས་བླ་མ་གཅེན་ལ་་་་་་
ཞུས་པས། གཅེན་གྱི་ཞལ་ནས། ད་ནི་གསང་སྔགས་འཆོལ་བ་ཞེས་པའི་
དུས་བྱུང་བ་ཡིན། ད་ཕྱིན་ཆད་བོད་སྔགས་རྙིང་མ་ལ་བ རྟེན་ནས་གྲུབ་ཐོབ་
ཚད་ལྡན་མི་འོང་། རང་རེ་ལ་ཡོད་པ་རྣམས་གཏེར་དུ་སྦེད། ད་ནི་ན་རྒས་
ཁྱོད་གཞོན་པས་མུ་གུ་ལུང་ན་འབྲོག་མི་ལོ་ཙཱ་བ་ཤཱཀྱ་ཡེ་ཤེས་བྱ་བ་ཤིན་ཏུ་་་་་
མཁས་པ་ཞིག་ཡོད་འདུག་པས། དེར་སོང་ལ་གསང་སྔགས་གསར་འ གྱུར་
སློབས་ཤིག་གསུངས། རྙིང་མའི་ལྷ་རྟེན། དཔེ་ཆ། དམ་རྫས་ཐམས་ཅད་
མཆོད་རྟེན་ཆེན་པོ་གསུམ་བཞེངས་དེར་བཅུག་པས། ཆོས་སྐྱོང་གི་འཁུ་ལྡོག་
དང་ཆོ་འཕྲུལ་བྱུང་བས། རྡོ་རྗེ་ཕུར་བའི་ཆོས་སྐོར། དཀར་མོ་ཉི་ཟླ་ལྕམ་
དྲལ་གྱི་གཏོར་ཆོག་སོགས་ཉུང་ཤས་ཤིག་བཏོན་ནས་གཅུང་ལ་གནང་། དེ་
ནས་འཁོན་དཀོན་མཆོག་རྒྱལ་པོ་འབྲོག་མིའི་དྲུང་དུ་བྱོན། གསང་སྔགས་ཕྱི་
འགྱུར་རྣམས་ལ་སྦྱངས། གཞན་ཡང་འགོས་ཁུག་པ་ལྷས་བཙས། ཁ་ཆེའི་
པཎྜི་ཏ་ཧང་ངུ་དཀར་པོ། རྨ་ལོ་ཙཱ་བ་རིན་ཆེན་མཆོག འཛིམ་པ་ལོ་ཙཱ་བ་
སོགས་མཁས་གྲུབ་ཀྱི་བླ་མ་མང་དུ་བསྟེན། དཔོན་པོ་རི་ས་དཔྱད་ལེགས་
པར་གཟིགས་ནས། ས་དཀར་དབུས་ཀྱི་ལོགས་སུ་དགོན་པ་བཏབ་པས་དེ་
ཕྱིན་ཆད་ནས་ས་སྐྱ་བ་ཞེས་གྲགས་སོ། །



178 ལེའུ་གཉིས་པ། བོད་གངས་ ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དེ་ཉིད་ཀྱི་སྲས་ས་ཆེན་ཀུན་དགའ་སྙིང་པོ་སྟེ། བ་རི་ལོ་ཙཱ་བ་རིན་
ཆེན་ གྲ གས་ལས་ཆོས་མང་དུ་གསན་ཅིང་། འཇམ་དབྱངས་བསྒྲུབས་པས་
ཞལ་གཟིགས་ཏེ་ཞེན་པ་བཞི་བྲལ་ལ་སོགས་པ་ ཕར་ཕྱིན་གྱི་གདམས་པ་་་་་་
བསྩལ། བྲང་ཏི་དར་མ་སྙིང་པོ་ལས་མངོན་པ། ཁྱུང་རིན་ཆེན་གྲགས་པ་དང་
མེས་ལྷང་ཚེར་ལས་དབུ་ཚད། གནམ་ཁའུ་བ་སྐུ་མཆེད་ལས་གསང་འདུས་
དང་གཉན་མགོན་གྱི་ཆོས་སྐོར། སྒྱི་ཆུ་བ་དགྲ་ལྷ་འ བར་ལ་ཀྱེ་རྡོར། གུང་
ཐུང་བ་མལ་ལོ་ལས་བདེ་མཆོག་དང་མགོན་པོའི་མན་ངག པུ་ཧྲངས་ལོ་ཆུང་
ལས་བདེ་མཆོག་སོཊ་དང་ཁྱད་པར་དུ་ཞང་སྟོན་ལས་གསུང་ངག་གི་གདམས་་
པ་ལོ་བཞིའི་བར་དུ་གསན། གྲུབ་ཆེན་བིརླ་བ་ཆོས་སྒོ་སྐྱེལ་གྱི་ཚུལ་དུ་ས་སྐྱར་
བྱོན་པ་ལས། སྤྱིར་རྒྱུད་སྡེ་བདུན་ཅུ་དོན་གཉིས་ཀྱི་མན་ངག ཁྱད་པར་དུ་
ལྕགས་རི་མི་འདའ་བའི་ཟབ་ཆོས་བཅུ་བཞི་ལ་སོགས་པ་སྟེ། མདོར་ན་གསུང་
ངག་ཉེ་བརྒྱུད་ཀྱི་གནད་ཟབ་མོའི་བདུད་རྩི་ངོམས་པར་གསོལ། ཁམས་པ་
ཨ་སིང་ལ་གསུང་ངག་ཐོག་མར་གསུངས་པ་ཡི་གེར་བཀོད་པ་ལ་གཞུང་བཤད་
ཨ་སིང་མར་གྲགས། ལྷའི་ཞལ་གཟིགས་པ། སྐུའི་བཀོད་པ་མི་འདྲ་བ་དྲུག་
དུས་གཅིག་ཏུ་བསྟན་པས་གདུལ་བྱ་རྗེས་སུ་བཟུང་བ་སོགས་ཀྱི་རྣམ་ཐར་་་་་་་
བསམ་གྱིས་མི་ཁྱབ་ཅིང་སྤྱན་རས་གཟིགས་ཀྱི་སྤྲུལ་བར་གྲགས།
སློབ་མ་མཆོག་ཐོབ་པ་གསུམ། བཟོད་པ་ཐོབ་པ་བདུན། རྟོ གས་ལྡན་
བརྒྱད་ཅུ། གཞུང་བཤད་འཛིན་པའི་ཐུགས་སྲས་བཅུ་གཅིག ཚིག་རྐང་
འགྲེལ་བའི་ཐུགས་སྲས་བདུན་སོགས་བྱོན།
ཞིང་འདིར་མྱ་ངན་ལས་འདའ་ཚུལ་བསྟན་ཏེ། བདེ་བ་ཅན། པོ་ཏཱ་



174
གཉིས་པ་གྲུབ་མཐའ་སོ་སོའི་བྱུང་ཚུལ།
ལ༑ ཨོ་རྒྱན། བྱང་གསེར་མདོག་ཅན་བཞི་ན་སྐུའི་བཀོད་པ་བཞིས་འགྲོ་
དོན་མཛད་ཅིང་ད་ལྟ་ཡང་བཞུགས་སྐད། །
ས་ཆེན་གྱི་སྲས། ཀུན་དགའ་འབར། བསོད་ནམས་རྩེ་མོ། གྲ གས་
པ་རྒྱལ་མཚན། དཔལ་ཆེན་འོད་པོ་སྟེ་བཞི་ལས། དང་པོ་རྒྱ་གར་དུ་བྱོན་
ནས་མ་ག་དྷར་སྐུ་ག ཤེགས།
སློབ་དཔོན་བསོད་ནམས་རྩེ་མོས་ཕྱྭ་པ་ཆོས་སེང་གི་དྲུང་དུ་ལོ་བདུན་་་་
དབུ་ཕར་སྦྱངས། དགུང་ལོ་བཅུ་དྲུག་ཚུན་ལ་རྒྱུད་དང་མན་ངག་གི་སྒྲོ་
འདོགས་ཆོད། ལྷག་པའི་ལྷ་དུ་མའི་ཞལ་གཟིགས། གདན་སར་བཞུགས་
ནས་སློབ་མ་མང་པོ་ལ་གསུང་ངག་གི་གདམས་པ་གནང་བས་གྲུབ་མཐའ་་་་
སྙོ གས་པ་མང་དུ་བྱུང༌། ཆོས་གསུང་འཕྲོར། ཆོས་ཁྲིའི་སྟེང་ནས་
སྐུ་དེ་ཉིད་ལྷའི་རོལ་མོ་སོགས་བཀོད་པ་དཔག་ཏུ་མེད་པས་བདེ་བ་ཅན་དུ་་་་་
གཤེགས།
རྗེ་བཙུན་གྲགས་པ་རྒྱལ་མཚན་ནི། བྱང་སེམས་ཟླ་བ་རྒྱལ་མཚན་ལས་
ཚངས་སྤྱོད་དགེ་བསྙེན་གྱི་སྡོམ་པ་བླངས་ཏེ། ཤ་ཆང་མི་གསོལ་བ་སོགས་སྡོམ་
བརྩོན་གྱི་རྣམ་ཐར་མངའ། རྒྱུད་གསུམ་གྱི་པོ་ཏི་གསོལ་བའི་མནལ་ལམ་
བྱུང་སྟེ་དེ་ནས་ཆོས་ཐམས་ཅད་ཀྱི་དེ་ཁོ་ན་ཉིད་ཐུགས་སུ་ཆུད། དགུང་ལོ་
བཅུ་གཅིག་གི་དུས་ཀྱི་རྡོར་མཚོ་སྐྱེས་གསུངས་པར་བཤད་པ་འགངས་ཆེ་བས་
ཐམས་ཅད་ཡ་མཚན་དུ་གྱུར། དགུང་ལོ་བཅུ་གཉིས་ཀྱི་བར་དུ་ཡབ་ས་ཆེན་
ལས་ཆོས་མང་དུ་གསན། ཡབ་གཤེགས་ནས་ཀྱང་ཡེ་ཤེས་ཀྱི་སྐུའི་ཞལ་བསྟན་
ཏེ་ལམ་འབྲས་ཤིན་ཏུ་ཉེ་བརྒྱུད་ཅེས་གྲགས་པ་བརྡ་དོན་གསལ་བར་བསྟན།



180 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྐུ་སྐྱེ་བ་ཕྱི་མ་བདེ་བ་ཅན་དུ་བྱོན། དེ་ནས་བྱང་ཕྱོ གས་གསེར་མདོག་ཅན་
དུ་འཁོར་ལོས་བསྒྱུར་བའི་རྒྱལ་པོ་ཡོན་ཏན་མཐའ་ཡས་སུ་གྱུར་ནས་མཆོག་་་་
གི་དངོས་གྲུབ་བརྙེས་པར་ཞལ་གྱིས་བཞེས།
ཐུགས་སྲས་དམ་པ་ནི་འཇམ་དབྱངས་ས་པཎ་ཉིད་ཡིན་ལ། གཞན་
ཡང་གྲགས་པའི་མི་བརྒྱད། གུར་རྒྱུན་ཞུས་པའི་མི་བཞི། སྡོམ་བརྩོན་ཆེན་
པོ་བཞི་སོགས་སློབ་མ་མང་དུ་བྱུང་། དཔལ་ཆེན་འོད་པོའི་སྲས་གཅེན་ས་
སྐྱ་པཎ་ཆེན་ཀུན་དགའ་རྒྱལ་མཚན་དང༌། གཅུང་པོ་ཟངས་ཚ་བསོད་ནམས་
རྒྱལ་མཚན་གཉིས་ཏེ།
ས་པཎ་ནི་སྐུ་བལྟམས་མ་ཐག་ཏུ་སཾ་ཀྲྀ་ཏའི་སྐད་གསུངས། རྗེ་བཙུན་
གྲགས་པ་རྒྱལ་མཚན་ལས་ས་སྐྱ་གོང་མའི་གསུང་བཅུད་མདོ་སྔགས་ཀྱི་ཟབ་་་་
གནད་མ་ལུས་པ་གསན། མནལ་ལམ་དུ་མཁས་མཆོག་དབྱིག་གཉེན་ལས་
ཆོས་མངོན་པ་མཛོད་དང༌། ཁ་ཆེ་པཎ་ཆེན་ལས་རྡོ་རྗེའི་གླུ་སོགས་གསན།
ཞུ་སྟོན་རྡོ་རྗེ་སྐྱབས་ལས་བྱམས་ཆོས་སོགས་ལུང་གི་སྐོར། རྨ་བྱ་བྱང་བརྩོན་
དང༌། ཚུར་སྟོན་གཞོན་སེང་ལས་ཚད་མ། རྩེགས་པ་དབང་ཕྱུག་སེང་གེ་
ལས་གྲུབ་མཐའ། སྤྱི་བོ་ལྷས་པ་བྱང་ཆུབ་འོད་ལས་གདམས་པ་སྣ་ཚོགས་
རྣམས་ཞུས། དགུང་ལོ་ཉེར་གསུམ་དུས་ཁ་ཆེ་པཎ་ཆེན་དང་མཇལ། པཎ་
ཆེན་དང་དེའི་སློབ་མ་སངྒྷ་ཤྲཱི། སུ་ག་ཏ་ཤྲཱི། དཱ་ན་ཤི་ལ་རྣམས་ལས་སྒྲ་ཚད་
སོགས་རིག་གནས་ཆེ་བ་ལྔ། སྙན་ངག་མངོན་བརྗོད་སོགས་རིག་གནས་ཆུང་
བ་ལྔ་སྟེ་རིག་པའི་གནས་བཅུ་ལ་སྦྱངས་པ་མཐར་ཕྱིན་པ་མཛད། དགུང་ལོ་
ཉེར་བདུན་པ་ལ་ཁ་ཆེ་པཎ་ཆེན་ལས་བསྙེན་པར་རྫོགས། རིག་གཏེར་དང་



131
གཉིས་པ་གྲུབ་མཐའ་སོ་སོའི་བྱུང་ཚུལ།
སྡོམ་གསུམ་རབ་དབྱེ་བརྩམས་ནས་སྨྲ་བ་ངན་པ་དང་ལྟ་བ་ངན་པ་མཐའ་་་་་
དག་སུན་ཕྱུང་། སྐྱིད་གྲོང་དུ་རྒྱ་གར་ལྷོ་ཕྱོགས་ཀྱི་མུ་སྟེགས་འཕྲོག་བྱེད་
གཙོས་པའི་རྒོལ་ངན་དྲུག་རིགས་པས་ཚར་བཅད་ནས་བསྟན་པ་ལ་བཅུག་་་་
པས་སྙན་པའི་གྲགས་པས་ས་སྟེང་ཁྱབ། ཧོར་རྒྱལ་ པོ་གོ་དན་གྱིས་གདན་
དྲངས་ནས་ཡུལ་དེར་བཤད་སྒྲུབ་ཀྱི་བསྟན་པ་སྤེལ། དགུང་ལོ་བདུན་ཅུའི་
སྟེང་གཟུགས་སྐུའི་བཀོད་པ་བསྡུས།
སྐུ་སྐྱེ་བ་ཕྱི་མ་ལ་མཁའ་སྤྱོད་དང༌། དེ་ནས་ཤར་ཕྱོགས་མུ་མུ་ནིར་རྒྱལ་
པོ་ཉི་མ་སྟོབས་འཕེལ་གྱི་སྲས་སུ་ གྱུར་ཏེ་ས་ལམ་ ཕལ་ཆེར་བགྲོད། དེའི་ཕྱི་མ་
མངོན་དགའི་ཞིང་དུ་བདེ་བར་གཤེགས་པ་དྲི་མེད་དཔལ་ཞེས་བྱ་བར་འཚང་་
རྒྱུ་བར་གསུངས། དེ་དག་ནི་མདོ་ཙམ་སྟེ་རྒྱས་པར་རྣམ་ཐར་གྱི་ཡི་གེ་གཞན་
ལས་ཤེས་པར་བྱའོ། །
སློབ་མ་ཡང་རྟོགས་པའི་བརྒྱུད་འཛིན་གསུམ། མན་ངག་གི་བརྒྱུད་
འཛིན་གཉིས། བཤད་པའི་བརྒྱུད་འཛིན་གསུམ། སྡོམ་ཕྲུག་བགྲེས་པ་བཅུ་
གསུམ། གཞོན་པ་བདུན། ལོ་ཙཱ་བ་ཆེན་པོ་བཞི། སྦས་པའི་རྣལ་འབྱོར་
པ་བཞི། མཁས་བཙུན་གྱི་ཐུགས་སྲས་བཞི། སྒྲུབ་པའི་བརྒྱུད་འཛིན་རྒྱལ་
བ་ཡང་དགོན་པ། སྦས་པའི་གྲུབ་ཆེན་ཟངས་ཚ་བསོད་ནམས་རྒྱལ་མཚན་
སོགས་བྱོན། དེ་ཐམས་ཅད་ཀྱང་རྣམ་ཐར་བསམ་གྱིས་མི་ཁྱབ་པ་མངའ་ཞིང་
རེ་རེ་ལས་ ཀྱང་སློབ་མ་ཡང་སློབ་མང་དུ་འཕེལ་ལོ། །
ཆོས་རྗེའི་གཅུང་ཟངས་ཚ་བསོད་ནམས་རྒྱལ་མཚན་གྱི་སྲས་འགྲོ་མགོན་
ཆོས་རྒྱལ་འཕགས་པ་དང་། གཅུང་པོ་འགྲོ་མགོན་ཕྱག་ན་གཉིས་ལས།



182 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
འཕ གས་པ་འཁྲུངས་མ་ཐག་ས་པཎ་གྱིས་འདི་གཞན་ལས་ཁྱད་པར་དུ་་་་་་་་་
འཕགས་པ་ཞིག་ཡོང་། ལུག་ལོར་སྐྱེས་པས་འཕགས་པ་ལུག་སྐྱེས་ཞེས་
ཐོགས་གསུངས། དགུང་ལོ་གསུམ་པའི་དུས་སྒྲུབ་ཐབས་མཚོ་སྐྱེས་ཐུགས་
ཐོག་ནས་གསུངས་པས་ཐམས་ཅད་ངོ་མཚར་ཏེ། འདི་ནི་ངེས་པར་འཕ གས་
པའོ་ཞེས་ཕྱོགས་ཀུན་ཏུ་གྲགས་པས་དེ་ནས་འཕ གས་པ་ཞེས་གྲགས། དགུང་
ལོ་བརྒྱད་པ་ལ་སྐྱེས་རབས་དང༌། དགུ་བ་ལ་བརྟག་གཉིས་གསུངས་ཤིང་
ཚོགས་ཀྱི་གཏམ་བཤད་མཛད་པས། མཁས་པ་རྣམས་ཀྱི་ང་རྒྱལ་ཆག་ཅིང་།
ཕྱོ གས་ཀུན་ཏུ་གྲགས་པས་ཁྱབ། དགུང་ལོ་བཅུའི་དུས་ལྷ་སར་ཇོ་བོའི་དྲུང་
དུ་ས་པཎ་ལས་རབ་ཏུ་བྱུང་། སྐྱོར་ལུང་མཁན་པོ་ཤེར་སེང་ལས་བསླབ་བྱ་
སོགས་ཆོས་མང་དུ་གསན། བཅུ་བདུན་པ་ལ་ས་པཎ་གྱི་ཕྱག་ཕྱིར་ཧོར་ཡུལ་
དུ་ཕེབས་ཏེ། ཆོས་རྗེ་པཎ་ཆེན་ལ་མངའ་བའི་ཕྱི་མཚན་ཉིད། ནང་གསང་
སྔགས་ཀྱི་ཡོན་ཏན་ཕལ་ཆེ་བ་ཐུགས་སུ་ཆུད། ས་པཎ་ཐུགས་དགྱེས་ནས་
ཆོས་དུང་དཀར་པོ་རྒྱང་གྲགས་སོགས་གནང་ནས་བསྟན་པའི་བདག་པོར་་་་་
མངའ་གསོལ། ས་པཎ་ག ཤེགས་ནས་ཧོར་རྒྱལ་པོ་སེ་ཆེན་ལ་དགྱེས་པ་རྡོ་
རྗེའི་དབང་བསྐུར་བས་ཏཱི་ཤྲཱིའི་མཚན་གསོལ། དབང་ཡོན་དུ་བོད་ཁྲི་སྐོར་
བཅུ་གསུམ་ཕུལ།
ཁྲི་སྐོར་བཅུ་གསུམ་ནི། ལྷོ་བྱང་གཉིས། ཆུ་བྱ་གཉིས། ལྷ་ཤངས་
གཉིས་ཏེ་གཙང་ལ་དྲུག གཡའ་ཕག་གཉིས། རྒྱུ་ཚལ་གཉིས། འབྲི་སྟག་
གཉིས་ཏེ་དབུས་ལ་དྲུག ཡར་འབྲོག་ཁྲི་སྐོར་དང་བཅུ་གསུམ་མོ། །
འདི་ནས་བཟུང་སྟེ་བོད་ཁམས་ཐམས་ཅད་མངའ་འབངས་སུ་ གྱུར་ཏེ་་་་



183
， .
.
-
གཉིས་པ་གྲུབ་མཐའ་སོ་སོའི་བྱུང་ཚུལ།
ས་སྐྱ་བ་ལུགས་གཉིས་ཆར་གྱིས་མངོན་པར་མཐོ་བར་གྱུར། དགུང་ལོ་ཉེར་
གཅིག་པ་ལ་ཧོར་ཡུལ་ནས་ཆིབས་བསྐྱོད་དེ་རྒྱ་ཧོར་གྱི་ཡུལ་མཚམས་སུ་མཁན་
པོ་སྙེ་ཐང་བ་གྲགས་པ་སེང་གེ་ ལ ས་སློབ་ཇོ་གདན་བསོད་ནམས་རྒྱལ་
མཚན༑ གསང་སྟོན་ཡར་ལུང་བ་བྱང་ཆུབ་རྒྱལ་མཚན་སོགས་ལས་བསྙེན་
པར་རྫོགས། དཔལ་ལྡན་ས་སྐྱར་ཕེབས་ནས་ཆོས་དང་ཟང་ཟིང་གི་འབྱོར་
བས་མཆོག་དམན་མཐའ་དག་ཚིམ་པར་མཛད། སླར་ཡང་གོང་མས་ གདན་
འདྲེན་གྱི་གསེར་ཡིག་སླེབས་པ་བཞིན་ཧོར་ཡུལ་དུ་ཕེབས་ནས་རྒྱལ་པོ་ལ་་་་་
དབང་གནང་བའི་ཡོན་དུ། དབུས་གཙང་ཆོས་ཀྱི་ཆོལ་ཁ། མདོ་སྟོད་མིའི་
ཆོལ་ཁ། མདོ་སྨད་རྟའི་ཆོལ་ཁ་སྟེ་ཆོལ་ཁ་གསུམ་དང༌། མུ་ཏིག་བྲེ་བོ་ཆེས་
གཞལ་བ་ཕུལ། སླར་ཡང་ས་སྐྱར་ཕེབས། གཙང་ཆུ་མིག་རིང་མོར་དགེ་
འདུན་ཁྲི་ཕྲག་བདུན་ལ་གསེར། ཇ། གོས་དར་སོགས་ཀྱི་རྙེད་འབུལ་བཅས་
ཆོས་ཀྱི་འཁོར་ལོ་བསྐོར་ཏེ། དགུང་ལོ་ཞེ་དྲུག་པ་ལ་ཞི་བར་གཤེགས། འདི་
ཉིད་ཀྱི་སློབ་མ་མན་ངག་གི་བཀའ་བ བས་གཉིས། རྒྱུད་ཀྱི་བཀའ་བབས་
གཉིས། མགོན་པོའི་བཀའ་བ བས་བཞི། ནུས་པའི་བདག་ཉིད་གཉིས། ཆེ་
བའི་བདག་ཉིད་དྲུག་སོགས་མང་དུ་བྱོན། གཅུང་འགྲོ་མགོན་ཕྱག་ན་ཤི་བ་
གསོ་ནུས་པ་སོགས་རྫུ་འཕྲུལ་གྱི་བདག་ཉིད་ཅན་ཕྱག་ན་རྡོ་རྗེའི་རྣམ་འཕྲུལ་་་་
དུ་གྲགས་སོ། །
ཇོ་བོ་རྗེ་དཔལ་ལྡན་ཨ་ཏི་ཤ་བོད་དུ་ཕེབས་དུས། ས་སྐྱའི་རིའི་ངོས་ལ་
འབྲོང་གཉིས་འདུག་པ་གཟིགས་ནས་མ་འོངས་པ་ན་མ་ཧཱ་ཀཱ་ལ་གཉིས་ཀྱིས་་་
འཕྲིན་ལས་མཛན་པར་ལུང་བསྟན་ཏེ་གུར་ཞལ་གཉིས་སོ། །ས་དཀར་ལོ གས་
-
，



ས༔
184 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ལ་ཕྱག་མཛད་ནས། དྷཱི༔ ཡིག་བདུན་དང་ཧཱུཾ་ཡིག་འདུག་པས་འཇམ་དབྱངས་
ཀྱི་སྤྲུལ་བ་བདུན་དང༌། ཕྱག་རྡོར་གྱི་སྤྲུལ་བ་གཅིག་སྟེ་བརྒྱད་ཀྱིས་འགྲོ་དོན་
མཛད་པར་ལུང་བསྟན་པ་བཞིན། ས་ཆེན་གྱི་སྲས་འཁོན་སྟོན་ཀུན་དགའ་
འབར༈ རྗེ་བཙུན་སྐུ་མཆེད་གཉིས། གཅུང་དཔལ་འོད། ས་པཎ། ཟངས་
ཚ་བསོད་རྒྱན། འཕ གས་པ་རྣ མས་འཇམ་དབྱངས་དང༌། ཕྱག་ན་གསང་
བདག ས་ཆེན་ཉིད་སྤྱན་རས་གཟིགས་ཏེ་རིགས་གསུམ་རྣམ་འཕྲུལ་དང་།
འཇམ་དབྱངས་བདུན་བརྒྱུད་རིམ་པར་བྱོན་ནོ། །དེ་དག་ལས་ས་ཆེན།
བསོད་རྩེ། གྲགས་རྒྱན་གསུམ་ལ་དཀར་པོ་རྣམ་གསུམ། ས་པཎ་དང༌།
འཕ གས་པ་གཉིས་ལ་དམར་པོ་རྣམ་གཉིས་ཞེས་ཟེར་ཞིང་། དེ་རྣམས་ལ་ས་
སྐྱ་གོང་མ་རྣམ་ལྔ་ཞེས་གྲགས་སོ། །
དེ་ལྟར་ས་པཎ་ཁུ་དབོན་ཧོར་གྱི་རྒྱལ་པོ་དང་ཡོན་མཆོད་དུ་འབྲེལ་བ་་་
ལ་བ རྟེན་ནས་ས་སྐྱ་བས་བོད་ཁམས་ཡོངས་ལ་དབང་བསྒྱུར་ཏེ། རྒྱལ་པོའི་
ལུང་བཞིན་བླ་མས་ཆོས་ཀྱི་བྱ་བ་མཛད་ཅིང༌། ཆོས་དང་མཐུན་པའི་
འཇིག་རྟེན་གྱི་བཀའ་གནང༌། དཔོན་ཆེན་རྣམས་ཀྱིས་ཁྲིམས་ཀྱི་བྱ་བ་མཛད་
དེ་ལོ་གྲངས་བརྒྱ་ལྷག་ཙམ་གྱི་བར་དུ་ལུགས་གཉིས་ཀྱིས་བདེ་བར་བསྐྱངས། །
ཧོར་རྒྱལ་པོས་བོད་ཐམས་ཅད་ས་སྐྱ་བའི་ཆོས་ལུགས་བྱེད་དགོས་པའི་་་
ལུང་འབུད་གསུངས་པ་ལ། འཕ གས་པས་དེ་ལྟར་བྱས་ན་ཀུན་སློང་དང་
ཆགས་སྡང་གི་རྒྱུར་འགྲོ་བར་དགོངས་ཏེ་རང་རང་གི་ཆོས་ལུགས་བབ་འཇོག་་
བྱས་ན་ལེགས་གསུངས་པས་དེ་ལྟར་བྱེད་པའི་འཇའ་ས་བསྒྲགས། འཕ གས་
པ་དགུང་ལོ་ཉི་ཤུ་ཙམ་ལ་བོད་ཕྱག་ཏུ་ཕུལ་བ་ནས་ཞེ་དྲུག་གི་བར་བསྐྱངས།



185
。
。
。
，
གཉིས་པ་གྲུབ་མཐའ་སོ་སོའི་བྱུང་ཚུལ།
དེ་ནས་དྷརྨ་པཱ་ལས་ལོ་བདུན། ཤར་བ་འཇམ་དབྱངས་གཞི་ཐོག་པས་བཅོ་
བརྒྱད༔ བླ་མ་བདག་ཉིད་ཆེན་པོས་བཅུ་དགུ། བར་སྟོང་ལོ་གསུམ། མཁས་
བཙུན་ཆེན་པོས་བཅུ་དགུ། བླ་མ་དམ་པས་ལོ་གསུམ་གདན་ས་མཛད། དེ་
ནས་ད་དབེན་བློ་གྲོས་རྒྱལ་མཚན་གྱིས་ལོ་གསུམ་པ་ལ་སི་ཏུ་བྱང་ཆུབ་རྒྱལ་་་་་
མཚན་གྱིས་དབུས་གཙང་ཕལ་ཆེར་དབང་བསྒྱུར་བས་ས་སྐྱ་བའི་མངའ་ཐང་་་
ཉམས་ཏེ། གདུང་བརྒྱུད་རིམ་བྱོན་གྱིས་ད་ལྟའི་བར་དུ་རང་གི་མངའ་རིས་
ཙམ་སྐྱོང་བར་མཛད།
གདུང་བརྒྱུད་ནི། ཟངས་ཚའི་སྲས་ཡེ་ཤེས་འབྱུང་གནས། དེའི་སྲས་
བདག་ཉིད་ཆེན་པོ་བཟང་པོ་དཔལ། འདི་ལ་སྲས་བཅོ་ལྔ་བྱུང་བས། སྲས་
ཀྱི་གཙོ་བོ་ཏཱི་ཤྲཱི་ཀུན་བློ་ཡན་ཆད་ཀྱིས་གདན་ས་སྤྱི་ལ་དབང་བསྒྱུར། ཀུན་
དགའ་བློ་གྲོས་ཀྱིས་སྐུ་མཆེད་སོ་སོར་བགོས་པས། གཞི་ཐོག་བླ་བྲང་། ལྷ་
ཁང་བླ་བྲང༌། རིན་ཆེན་སྒང་བླ་བྲང་། དུས་མཆོད་བླ་བྲང་བཞིར་གྱེས་
པའི་སྔ་མ་གསུམ་གྱི་བརྒྱུད་པ་དེང་སང་མི་སྣང༌། དུས་མཆོད་བླ་བྲང་བ་ལས་
ཕྱིས་སུ་འཇམ་དབྱངས་ནམ་མཁའ་བཀྲ་ཤིས་ཀྱིས་རྩེ་གདོང་ཆོས་སྡེ་སྲིད་་་་་་་
གསུམ་རྣམ་རྒྱལ་བཏབ་པས་གདན་ས་གོང་འོག་གཉིས་སུ་གྱུར། རྩེ་གདོང་གི་
བརྒྱུད་པ་ཕྱིས་སུ་ཞ བས་དྲུང་བྱ་བས་སྡེ་སྲིད་སངས་རྒྱས་རྒྱ་མཚོ་དང་རྒྱལ་ པོ་་་
ལྷ་བཟང་མ་མཐུན་སྐབས་རྒྱལ་པོ་ལ་མཐུ་བྱང་བྱས་པས། ལྷ་བཟང་གིས་
བོད་ལ་དབང་བསྒྱུར་བ་ན་བྲོས་ནས་ཨ་མདོར་བྱོན། དེ་ནས་གདུང་བརྒྱུད་
ཀྱང་ཆད་སྣང༌། གདན་ས་གོང་དུ་གདུང་བརྒྱུད་བར་མ་ཆད་དུ་བྱོན་པས་ད་
ལྟ་སྔགས་འཆང་དབང་སྡུད་སྙིང་པོ་ཁྲིར་བཞུགས་སོ། །



186 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གདུང་བརྒྱུད་རིམ་བྱོན་ལས་ཚངས་སྤྱོད་རྣམས་ལ་གོང་མ་རིན་པོ་ཆེ་་་་༌་
ཞེས་དང༌། བདག་ཆེན་ཞེས་སྔོན་བོད་ཁམས་ཡོངས་ལ་དབང་བསྒྱུར་དུས་ཀྱི་
ཞེ་སའི་མཚན་གྱིས་འབོད་པར་སྣང་ལ། སྔགས་འཆང་རྣ མས་ལ་ས་སྐྱ་ཁྲི་བ་
ཞེས་ཟེར་ བར་སྣང་ངོ༌། །
འཇིག་རྟེན་ན་རིགས་རྣ མས་ཀྱི་མཆོག་ཏུ་ གྱུར་པ་ཤཱཀྱའི་རིགས་ཀྱི་་་་་་་
གཏམ་བ རྗོད་པས་བསོད་ནམས་ཆེན་པོ་ཐོབ་པར་མདོ་ལས་བཤད་པ་ལྟར། །
བོད་འདིར་འཇམ་དབྱངས་འཁོན་གྱི་རབས་བསྙད་པ་བསོད་ནམས་ཆེ་ཞེས་་་
དམ་པ་རྣ མས་གསུངས་པ་དང༌། ས་སྐྱ་བ་ ཆེན་པོའི་མནལ་ལམ་དུ་གདན་གྱི་
ལོགས་ལ་སོགས་པ་ཐམས་ཅད་འཇམ་དབྱངས་ཀྱི་སྐུ་གྲངས་མེད་བསམ་གྱིས་
མི་ཁྱབ་པས་གང་ཞིང་། ཁྱད་པར་དུ་དེ་དག་གི་དབུས་ན་འཇམ་དབྱངས་ཀྱི་
སྐུ་ཆེ་བ་མཚན་དཔེ་འ བར་བ་བདུན་ཡོད་པ་མནལ་ལམ་དུ་བྱུང་བས། གདུང་
བརྒྱུད་ཀྱི་ནང་ནས་འཇམ་དབྱངས་ཀྱི་སྤྲུལ་པ་ངོ་མཚར་ཆེ་བ་བདུན་དང༌། །
གཞན་ཐམས་ཅད་ཀྱང་འཇམ་པའི་དབྱངས་ཀྱི་ཐུགས་རྗེའི་སྒྱུ་འཕྲུལ་དུ་་་་་་
བ ཤད་པས། འདིར་ཡང་གདུང་རབས་མདོ་ཙམ་གུས་ཞེན་གྱིས་བྲིས་པ་ ཡིན་
ནོ༑ ༑
བསྟན་འཛིན་ཇི་སྙེད་བྱོན་པ་མཐའ་དག་རེ་རེ་ནས་བགྲང་གིས་མ་ལ་་
བས་གཙོ་ཆེ་བ་འགའ་ཞིག་སྨོས་ན། དཔལ་ལྡན་ས་སྐྱ་བའི་བསྟན་འཛིན་ལ།
མདོ་ཕྱོ གས་ཀྱི་བ སྟན་འཛིན་གཡག་རོང་གཉིས།
གསང་སྔགས་ཀྱི་བསྟན་འཛིན་ངོར་རྫོང་གཉིས་ཞེས་གྲགས་པའི་གཡག་་་
ཕྲུག་སངས་རྒྱས་དཔལ་ནི། དངོས་གཞི་རྩེ་ཐང་གི་ལས་ཆེན་པ་བྱང་ཆུབ་
མ
，



，
གཉིས་པ་གྲུབ་མཐའ་སོ་སོའི་བྱུང་ཚུལ།
187
རིན་ཆེན་གྱི་སྲས་ཡིན་པ་ལ་རྣམ་པ་དེ་ཉིད་ཀྱི་ཉེ་གནས་གཡག་རུ་བྱ་བའི་སྲས་
ཡིན་རྒྱུ་བྱས་པས་གཡག་ཕྲུག་ཅེས་གྲགས། བུ་དོལ་གྱི་སློབ་མའི་ཁྱུ་མཆོག་ཉ་
བརྩོན་གཉིས་སུ་འབོད་པའི་བརྩོན་འགྲུས་དཔལ་གྱི་སློབ་མ་ ཡིན་ལ།
དེའི་སློབ་མ་རོང་སྟོན་སྨྲ་བའི་སེང་གེ་སྟེ། བྱམས་པའི་རྣམ་འཕྲུལ་
དང་༑ ཞི་བྱེད་ཀྱི་གདམས་པ་དང་ སྒོམ་རིམ་ལ་ཐུགས་ལྷག་པར་མོས་པས། །
ཕ་དམ་པ་དང་ཀ་མ་ལ་ཤཱི་ལའི་སྐྱེ་བར་ཡང་གླེང༌། འདིས་ནཱ་ལེནྡྲའི་ཆོས་སྡེ་
བཏབ༑ པུསྟི་བཅུ་ཁ་གྲྭ་སྐོར་མཛད། གཞན་ལ་འདོམས་པའི་གཞུང་ལུགས་
དྲུག་ཅུ་རྩ་བཞི། རྣམ་བཤད་མཛད་པའི་གཞུང་ལུགས་བཞི་བཅུ་ཡོད་ཅིང་།
སྐུ་ཚེ་ཧྲིལ་བོར་བཤད་པ་འབའ་ཞིག་མཛད་པས་ སློབ་མ་མཁས་པ་མང་དུ་་་་་་
ཐོན་པ་ལས་སེམས་དཔའ་གཞོན་ནུ་རྒྱལ་མཆོག སྨར་ཁམས་པ་གྲགས་པ་
བཟང་པོ། གུང་རུ་རྒྱལ་མཚན་བཟང་པོ། སྣར་ཐང་བ་ཤེས་རབ་སེང་གེ
གྲྭ་ཆུང་ཡོན་ཏན་རྒྱ་མཚོ་སོགས་མང་པོ་ཞིག་རྗེ་ཙོང་ཁ་པའི་སློབ་མར་གྱུར།
གཞན་རྣམས་ཀྱི་ཁྲོད་ནས་དྭགས་པོ་བཀྲ་ཤིས་རྣམ་རྒྱལ་གྱིས་ནཱ་ལེནྡྲའི་གདན་་
ས་བསྐྱངས། བྱམས་ཆེན་རབ་འབྱམས་པ་སངས་རྒྱས་འཕེལ་གྱིས་འབྲས་
ཡུལ་སྐྱེད་ཚལ་བཏབ། དེ་ལས་ཆད་པའི་གྲྭ་ས་ཡང་། ཐུབ་བསྟན་རྣམ་རྒྱལ་
དང་ཡངས་པ་ཅན་གཉིས། མཉན་ཡོད་བྱ་གཤོང་། ཆོས་འཁོར་ལྷུན་པོ།
སྐྱེད་ཚལ་འོག་བཅས་བྱུང་བས། མཚན་ཉིད་ཀྱི་གྲྭ་ཚང་མ་བུ་དྲུག་ཏུ་གྱུར།
རབ་འབྱམས་པ་ཞེས་པའི་མིང་འདོགས་བྱེད་སྲོལ་ཀྱང་སངས་རྒྱས་འཕེལ་་་་་་
འདིའི་སྐུ་རིང་ནས་དར་བ་ཡིན།
སློབ་མ་ཤིན་ཏུ་མང་བ་ལས་པཎ་ཆེན་འབུམ་ཕྲག་གསུམ་པ་བྱམས་པ་་་



EE，
138 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
ཆོས་གྲུབ་དང༌། འཇམ་དབྱངས་ཀུན་དགའ་ཆོས་བཟང་གཉིས་ཀྱི་སྔ་མས་
འབུམ་ཟླ་བ་གཅིག་ལ་ཐུགས་འཛིན་མཛད་པས་འབུམ་ཕྲག་གསུམ་པར་་་་་
གྲགས༑ དགོན་པ་མཉན་ཡོད་བྱ་གཤོང་བཏབ། འཇམ་དབྱངས་ཀུན་
དགའ་ཆོས་བཟང་དང༌། དེའི་སློབ་མ་གཞུང་བརྒྱ་བ་དངོས་གྲུབ་དཔལ་
འབར། འདིས་ཆོས་འཁོར་ལྷུན་པོ་བཏབ། གཞན་ཡང་ལྕགས་ཐང་བ་
བྱ མས་པ་བསོད་ནམས་དང་། དེ་ནས་མང་ཐོས་ཀླུ་སྒྲུབ་རྒྱ་མཚོ། མཁན་
ཆེན་ངག་དབང་ཆོས་གྲགས་སོགས་སློབ་བརྒྱུད་ཀྱི་མཁས་པ་མང་དུ་བྱོན།
གཞན་ཡང་རོང་སྟོན་གྱི་སློབ་མ་ཤཱཀྱ་མཆོག་ལྡན་གྱིས་ཐུབ་བསྟན་་་་་་་
གསེར་མདོག་ཅན་དང༌། སངས་རྒྱས་འཕེལ་གྱི་སློབ་མ་གོ་རམ་པ་བསོད་
ནམས་སེང་གེས་ཐུབ་བསྟན་རྣམ་རྒྱལ་དང༌། སྡེ་བདུན་པ་བསྟན་པ་རབ་
གསལ་གྱིས་རྭ་བ་སྨད་བཏབ་སྟེ་སློབ་མ་དང་ཡང་སློབ་མང་པོས་མཚན་ཉིད་་་་
ཀྱི་བཤད་རྒྱུན་སྤེལ།
མང་ཐོས་ཀླུ་སྒྲུབ་པའི་བསྟན་རྩིས་སོགས་ན་ས་སྐྱའི་མདོ་ཕྱོཊ་ཀྱི་བསྟན་་
འཛིན་གཡག་གཞོན་གཉིས་ཞེས་འདུག་པ་ལྟར་ན། གཡག་ཕྲུག་སངས་རྒྱས་
དཔལ་དང༌། རེད་མདའ་བ་གཞོན་ནུ་བློ་གྲོས་གཉིས་ཏེ། ཕྱི་མ་ནི་ཉ་དབོན་
ཀུན་དགའ་དཔལ་སོགས་བསྟེན་ནས་མདོ་ཕྱོགས་ལ་སྦྱངས་པ་མཐར་ཕྱིན།
མཁན་ཆེན་བྱང་སེམས་ལས་དབུ་མ་གསན་ཅིང་རང་གིས་མཁྱེན་རབ་ཀྱིས་་་་་
དཔྱད་པས་དབུ་མ་ཐལ་འ གྱུར་ བའི་ལྟ་བའི་གནད་ཕྲ་མོ་རྣམས་མཁྱེན་ནས་་་་
འདོམས་པར་མཛད་པས། ཉིད་ཀྱི་ཞལ་ནས་ཀྱང་། ངེད་དང་པོ་སློབ་
གཉེར་བྱེད་དུས་དབུ་མའི་དཔེ་ཆ་ཞིག་འདུག་ཅེས་ནོར་མི་ཆེ་བར་བྱེད་པ་་་༌་༌



གཉིས་པ་གྲུབ་མཐའ་སོ་སོའི་བྱུང་ཚུལ། 189
ལས། དེང་སང་རྩིས་སུ་བྱེད་པ་འདི་ཁོ་བོས་བསྟན་པ་ལ་བྱ་བ་བྱས་པ་ཡིན་
གསུངས། ཀརྨ་དཀོན་གཞོན་ན་རེ། དེང་སང་མཁས་རྨོངས་ཀུན་ཁ་དབུ་
མ་སྣ་དབུ་མ་ཟེར་བ་འདི་རེད་མདའ་བའི་དྲིན་ཡིན། དེའི་གོང་ཐང་སག་ན་
དབུ་མ་ཤི་རོ་གཅིག་ལས་གཞན་མེད་ཟེར། ལོ་ཙཱ་བ་ནམ་བཟང༌། ལོ་ཙཱ་བ་
གྲགས་རྒྱལ། ལོ་ཙཱ་བ་སྐྱབས་མཆོག་དཔལ་སོགས་ལས་གསང་འདུས་སོགས་
ཀྱི་རྒྱུད་མན་ངག་ཐམས་ཅད་གསན་ནས་རྒྱ་ཆེར་སྤེལ། གསང་འདུས་དང་
དབུ་མ་ཐལ་འགྱུར་བའི་ལྟ་བ་ཇི་བཞིན་གསལ་བར་མཛད་པས་ས་སྐྱའི་བསྟན་
འཛིན་གྱི་ཁྲོད་ན་འདི་ཁོ་ན་བཀའ་དྲིན་ཆེ་ཞེས་ཀུན་ལ་གྲགས་སོ། །ལེགས་
བཤད་ཀྱི་སྐྱེས་ཀྱང་། འཛམ་གླིང་མཛེས་པའི་རྒྱུན་མཆོག་དཀའ་ཆེན་བཞི། །
རྩ་འཇུག་བཞི་གསུམ་ཐེག་ཆེན་རྒྱུད་བླ་མ། །ཆོས་མངོན་མཛོད་དང་དཔལ་
ལྡན་འདུས་པ་སྟེ། །རྣམ་བཤད་མཛད་པའི་ གཞུང་ལུགས་བཅུ་ཕྲག་གཅིག །
ཅེས་པ་ལྟར་རོ། །
སློབ་མ་ཡང་། གཞུང་ལུགས་རབ་འབྱམས་སྨྲ་བའི་བཤེས་གཉེན་
བདུན༑ ༑ དཀའ་བཞི་ལེགས་པར་སྨྲ་བ་བཅུ་ཕྲག་གཅིག །ཕར་ཚད་ཤེས་
པའི་སློབ་མ་བརྒྱ་ཕྲག་བརྒལ། །ཞེས་པ་ལྟར་ཏེ། རྗེ་བཙུན་ཙོང་ཁ་པ་ཡབ་
སྲས་གསུམ་ཡང་འདིའི་གྲས་སོ། །
རྒྱལ་ཚབ་རྗེ་ཡན་ཆད་དུ་དཀའ་ཆེན་བཞིར་གྲགས་པ་དང༌། དེའི་
སྟེང་དུ་ཅི་རིགས་བསྣན་པའི་དྲུག་སོགས་ལ་གྲྭ་སྐོར་བྱེད་པ་ལ་དཀའ་བཞི་་་་་
བར་འབོད་པ་ ཤ་སྟག་ལས་ མེད་ཀྱང་། རྒྱལ་ཚབ་རྗེས་པུསྟི་བཅུ་ལ་བཤད་
པའི་སྲོལ་བཏོད་པ་ནས་དཀའ་བཅུ་བ་ཞེས་པའི་སྲོལ་བྱུང་ངོ༌། 1



190 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ས་སྐྱ་བའི་གསང་སྔགས་ཀྱི་བསྟན་འཛིན་ངོར་རྫོང་གཉིས་སམ་ཀུན་་་་༌་
དགའ་གཉིས་ཞེས་གྲགས་པ་ནི། ངོར་བ་ཀུན་དགའ་བཟང་པོ་དང༌།
རྫོང་བ་ཀུན་དགའ་རྣམ་རྒྱལ་གཉིས་ཡིན་ལ། དེ་ཡང་བླ་མ་དམ་པ་བསོད་
ནམས་རྒྱལ་མཚན་གྱི་སློབ་མ་དག་ནས་གྱེས་པ་སྟེ། དེའི་སློབ་མ་དཔལ་
ལྡན་ཚུལ་ཁྲིམས། དེའི་སློབ་མ་བུདྡྷ་ཤྲཱི། དེའི་སློབ་མ་ངོར་བ་ཀུན་
དགའ་བཟང་པོ་སྟེ། འདིས་ཨེ་ཝཾ་ཆོས་ལྡན་གྱི་དགོན་པ་བཏབ། ལམ་
འབྲས་ཚར་བརྒྱད་ཅུ་གྱ་གསུམ། རྡོ་རྗེ་ཕྲེང་བའི་དབང་ཚར་དྲུག་ཅུ་ལྷག་
གིས་མཚོན་དབང་ཁྲིད་མན་ངག་གནང་བ་གྲངས་ལས་འདས་ཤིང༌། བསྙེན་
རྫོ གས་ཀྱི་སྡོམ་པ་བསྩལ་པའང་ཁྲི་ཕྲག་ལས་བརྒལ། འདུལ་ཁྲིམས་རྣམ་པར་
དག་པས་སྐུ་ཚེ་ཧྲིལ་བོར་རྡོར་དཀར་སྟན་གཅིག་འབའ་ཞིག་མཛད། དམ་
པདྨ་དཀར་པོ་སོགས་ལས་རྒྱལ་ བའི་ལུང་གིས་ཟིན་པར་ཡང་གྲགས་སོ། །
སློབ་མ་ཡང་བྱམས་ཆེན་རབ་འབྱམས་པ་སངས་རྒྱས་འཕེལ། གོ་ཤཱཀ་
གཉིས༑ འབུམ་ཕྲག་གསུམ་པ། ཀུན་དགའ་ཆོས་བཟང་སོགས་མང་བ་ལས་
གཙོ་བོ་ནི། མུས་ཆེན་སེམས་དཔའ་ཆེན་པོ་དཀོན་མཆོག་རྒྱལ་མཚན་ཏེ། །
འདི་ལ་སློབ་མ་གཞན་ལ་མ་གསུངས་པའི་ལམ་འབྲས་ཀྱི་གནད་རྣམས་ལྐོག་
ཆོས་སུ་གནང་བས། དེ་ནས་བཟུང་ལམ་འབྲས་ལ་ཚོགས་བཤད་དང་ སློབ་
བ ཤད་ཀྱི་རྣམ་གཞག་བྱེད་པའི་སྲོལ་བྱུང་། གཞན་ཡང་དཀོན་མཆོག་ལྷུན་
གྲུབ། ཐར་རྩེ་བ་ནམ་མཁའ་དཔལ་བཟང༌། སྒྲུབ་ཁང་བ་དཔལ་ལྡན་དོན་
གྲུབ་སོགས་རྒྱུད་འཛིན་རིམ་པར་བྱོན་པས་ངོར་ལུགས་ཞེས་གྲགས་པར་གྱུར་པ་
ཏོ༑ ༑



191
-
-
-
-
གཉིས་པ་གྲུབ་མཐའ་སོ་སོའི་བྱུང་ཚུལ།
རྫོང་བ་ལ་སྔ་ཕྱི་གཉིས་ལས། བླ་མ་དམ་པའི་སློབ་མ་རྫོང་ཆུང་བ་སྔགས་
འཆང་གཟུངས་ཀྱི་དཔལ་བ་དང༌། དེ་ལས་རྗེ་བཟང་པོ་རྒྱལ་མཚན། རྒྱལ་
མཚན་དཀོན་མཆོག དགེ་བ་བཟང་པོ་སོགས་དང༌། རྒྱལ་མཚན་དཀོན་
མཆོག་གི་སློབ་མ་མུས་སྲད་པ་རྡོ་རྗེ་རྒྱལ་མཚན་སློབ་བརྒྱུད་བཅས་བྱོན་པ་ལ་་་
རྫོང་བ་སྔ་རབས་པའམ་མུས་སྲད་པ་ཟེར།
ཡང་བླ་མ་དམ་པའི་སློབ་མ་ཐེག་ཆེན་ཆོས་རྗེ་ཀུན་དགའ་བཀྲ་ཤིས།
དེའི་སློབ་མ་རྫོང་བ་ཀུན་དགའ་རྒྱལ་མཚན། བྲག་ཐོག་པ་བསོད་ནམས་བཟང་
པོ་སོགས་མང་དུ་བྱོན་པའི་བྲག་ཐོག་པའི་ཐུགས་སྲས་ཐུ་སྟོན་ཀུན་དགའ་རྣམ་
རྒྱལ་ནི། རིག་འཛིན་ཤྲཱི་སིདྷ་དང༌། སྣ་ནམ་རྡོ་རྗེ་བདུད་འཇོམས་སོགས་ཀྱི་
སྤྲུལ་པར་བཤད། ཐོན་མི་སམྦྷོ་ཊའི་རྒྱུད་དུ་སྐུ་འཁྲུངས་པས་ཐུ་སྟོན་ཟེར།
སྐུ་ན་ཕྲ་དུས་གྲྭ་ལྔ་རྒྱལ་པོར་འབོད། རྗེ་བྱམས་པ་གླིང་བ་ལས་བསྙེན་པར་
རྫོགས། དབུས་ཀྱི་གོང་དཀར་རྡོ་རྗེ་གདན་བཏབ་ནས་དཀྱིལ་འཁོར་དུ་མའི་
ཆོ་ག་དང་ ལས་རིམ་ གར་སོགས་ཀྱི་ཕྱག་ལེན་བཙུགས། ཆོས་སྐྱོང་གིས་འཕྲིན་
ལས་སྒྲུབ་པ་དང༌། མཐུ་སྟོབས་ནུས་པའི་གྲགས་པ་ཆེ་ཞིང་གསུང་རྩོམ་ཡང་
མང་། འདི་རྣམས་ལ་རྫོང་བ་ཕྱི་རབས་པའམ་གོང་དཀར་བ་ཞེས་ཟེར་རོ། །
ཕྱིས་སུ་ཚར་ཆེན་བློ་གསལ་རྒྱ་མཚོ་བྱོན། དང་པོ་དགེ་ལུགས་པ་མཛད་
རྩིས་ཀྱིས་བཀྲ་ཤིས་ལྷུན་པོར་བཞུགས་པ་ལ། ཉིན་གཅིག་བཙུན་མ་ཞིག་
གིས་ཁྱོད་རྗེ་བཙུན་རྡོ་རིང་བས་འབོད་པར་བཏང་བས་ཕྱག་རྟགས་འདི་་་་་་
བསྐུར་བ་ཡིན་ཟེར་པུསྟི་ཞིག་གཏད་ནས་གར་སོང་ཆ་མེད་དུ་གྱུར། དེས་
ཐུགས་གཡོས་ནས་རྡོ་རིང་བའི་དྲུང་དུ་བྱོན། རྒྱུ་མཚན་རྣམས་ཞུས་པས།



192 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྣལ་འབྱོར་མས་ཀྱང་དཔེ་ཆ་རྐུ་བར་འདུག་གསུངས། ཕྱག་དཔེ་བརྩིགས་
པའི་ བར་ན་མཁའ་སྤྱོད་མའི་བེའུ་བུམ་གྱི་དཔེ་བཏོན་པའི་ཤུལ་སྟོང་པར་་་༌༌
འདུག་པ་ལ་སྔར་གྱི་པུསྟི་བཅུག་པས་ཁྲི གས་སེ་འགྲིགས་པས་ཐུགས་ངེས་་་་་༌
ཆེན་པོ་འཁྲུངས། ངོར་རྫོང་ལས་འོངས་པའི་གདམས་པ་མ་ལུས་པ་དང༌།
ངོར་རྫོང་སོགས་བརྒྱུད་པ་གཞན་ལ་མ་གྲགས་པར་གདུང་བརྒྱུད་ཁོ་ན་ལ་་་་་་
མངའ་བའི་སྙན་བརྒྱུད་ཀྱི་གདམས་པའི་སྐོར་རྣམས་བདག་ཆེན་བློ་གྲོས་རྒྱལ་་་
མཚན་དང༌། རྡོ་རིང་བ་ཀུན་བཟང་ཆོས་ཀྱི་ཉི་མ་ལས་གསན་ཏེ་ས་སྐྱ་བའི་
གདམས་ངག་གི་ཆུ་བོ་མཐའ་དག་གཅིག་ཏུ་འདུས་པའི་རྒྱ་མཚོ་ཆེན་པོར་་་་་་༌་
གྱུར། འཇམ་དབྱངས་མཁྱེན་བརྩེའི་དབང་ཕྱུག མང་ཐོས་ཀླུ་སྒྲུབ་རྒྱ་མཚོ།
སྔགས་འཆང་བསོད་ནམས་ཆོས་འཕེལ། མཁན་ཆེན་བསླབ་གསུམ་པ། བོད་
མཁར་བ་མི་ཏྲི་དོན་གྲུབ་རྒྱལ་མཚན་སོགས་སློབ་མ་མང་པོ་དང༌། དབང་
ཕྱུག་རབ་བརྟན། བསོད་ནམས་མཆོག་ལྡན། མཁན་ཆེན་ངག་དབང་ཆོས་
གྲགས་སོགས་བརྒྱུད་འཛིན་མང་དུ་འཕེལ། དུས་ཕྱིས་ཀྱང་རྨོར་ཆེན་ཀུན་
དགའ་ལྷུན་གྲུབ། གནས་གསར་བ་ཀུན་དགའ་ལེགས་པའི་འབྱུང་གནས།
བདག་ཆེན་རྡོ་རྗེ་འཆང་ངག་དབང་ཀུན་དགའ་བློ་གྲོས་ཡབ་སྲས་སོ གས་ཚར་
ལུགས་སྙན་བརྒྱུད་འཛིན་ནུས་པ་མང་དུ་བྱོན།
རྒྱལ་བ་བསོད་ནམས་རྒྱ་མཚོས་ཚར་ཆེན་ལས་གུར་ཞལ་སོགས་ཀྱི་་
གདམས་པ་གསན་ཅིང་། གནས་གསར་བ་མགོན་པོ་བསོད་ནམས་མཆོག་
ལྡན་ལས་གོང་ས་ལྔ་བ་ཆེན་པོས་ཀྱང་ཚར་ལུགས་ཀྱི་ལམ་འབྲས་གསེར་ཆོས་་་
བཅུ་གསུམ། མགོན་པོ་ཆེ་ཆུང་གི་གདམས་པའི་སྐོར་སོགས་གསན། གསེར་



གཉིས་པ་གྲུབ་མཐའ་སོ་སོའི་བྱུང་ཚུལ། 193
ཆོས་དང་ཞལ་གྱི་མན་ངག་རྣམས་དེང་སང་དགེ་ལུགས་ཕྱོགས་ལའང་དར་ཆ་་
ཆེ་ཙམ་བྱུང་ངོ༌། །དེ་ལྟར་ཚར་ཆེན་ནས་བརྒྱུད་པ་དེ་ལ་ས་སྐྱ་ཚད་ཀྱི་རྣ་བར་
མ་གྲགས་པའི་གསང་ཆེན་སློབ་བཤད་ཀྱི་མན་ངག་ཚར་ལུགས་ཞེས་གྲགས་་་་་
སོ༑ ༑
སྔོན་གྱི་དུས་སུ་ཧོར་དང་རྒྱའི་ཡུལ་དང་མདོ་ཁམས་སྟོད་སྨད་རྣམས་སུ་་
ས་སྐྱ་བའི་བསྟན་འཛིན་དམ་པ་དང་དགེ་འདུན་འདུས་པའི་ཆོས་ཀྱི་སྡེ་མང་་་
དུ་བྱུང་ལ། དེང་སང་སྡེ་དགེ་ལྷུན་གྲུབ་སྟེང་སོགས་དགོན་སྡེ་འགའ་ཞིག་
ཡོད་ཅིང༌། ངོར་གྱི་མཁན་པོ་རིམ་བྱོན་གྱིས་སྐྱོང་བར་བྱེད་པ་ལས། ཕྱོགས་
གཞན་དུ་ས་སྐྱའི་ཆོས་བརྒྱུད་འཛིན་པའི་གྲྭ་སྒྲུབ་མི་སྣང་ངོ༌། །
དཔལ་ལྡན་ས་སྐྱ་བ་ལ་མདོ་སྔགས་ཀྱི་ཆོས་ཀྱི་རྣམ་གྲངས་དཕག་ཏུ་མེད་
པ་དང༌། ཁྱད་པར་དུ་གསང་སྔགས་རྒྱུད་སྡེ་བཞིའི་དབང་དང་རྒྱུད་ཀྱི་བཤད་
པ༑ མན་ངག་ལས་ཚོགས་སོགས་བགྲང་ལས་འདས་པ་ལྟ་བུ་བཞུ གས་པ་
ལས། ལྕགས་རིའི་ཕྱིར་མི་འདའ་བའི་གསེར་ཆོས་བཅུ་གསུམ་ལ་ངོས་འཛིན་
མི་འདྲ་བ་སྣང་ཡང་། ཚར་ལུགས་ལྟར་ན། མཁའ་སྤྱོད་སྐོར་གསུམ།
དམར་ཆེན་སྐོར་གསུམ། དམར་ཆུང་སྐོར་གསུམ། འཆི་མེད་རྡོ་རྗེ་ལྷ་མོ།
ཛ་དམར། སེང་གདོང་མ། འཇམ་དཔལ་ནག་པོ་སྟེ་བཅུ་གསུམ། དེའི་
སྟེང་དུ་སེང་གེའི་སྒྲ་བསྣན་པ་ལ་ཀླུ་བའི་གསེར་ཆོས་བཅུ་བཞི་ཟེར་རོ། །
གཞན་ཡང་རྡོར་ཕྲེང་གི་དབང་དང༌། སྒྲུབ་ཐབས་རྒྱ་མཚོ་སོགས་སྤྱི་
བཀའ་དང༌། ཟུར་བཀའ། གསང་འདུས་འཕ གས་ལུགས་དང་ཡེ་ཤེས་
ཞབས་ལུགས། དུས་འཁོར། ཀྱེ་རྡོར་བཀའ་བབས་བཞི། བདེ་མཆོག་ལུ་



-
-
ཟནས
=
=
ཟའ་
194 ལེའུ་གཉིས་པ། བོད་གངས་ ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ནག་དྲིལ་གསུམ་བོང་ཞལ་ཅན། གཤིན་རྗེ་གཤེད་དམར་ནག་འཇི གས་
གསུམ་སོགས་གསར་མ་དང༌། ཡབ་ཆོས་ཡང་དག་དང་ཕུར་པ་བཅས་རྙིང་
མ་དང༌། མགོན་པོ་གུར་དང༌། ཞལ་བཞི་བ། དུར་ཁྲོད་བདག་པོ། ཞལ་
གྱི་བཀའ་སྡོད་བེག་ཙེ། ཕུར་སྲུང་གི་སྐོར་སོགས་སྲུང་མའི་ཆོས་སྐོར་ཀྱང་
བསམ་གྱིས་མི་ཁྱབ་པ་ཞིག་དེང་སང་གི་བར་དུ་བརྒྱུད་པ་མ་ཆད་པར་་་་་་་༌
བཞུགས་སོ། །
(༢)
བྱེ་བྲག་ཏུ་ཆོས་ཀྱི་གཙོ་བོ་ལམ་འབྲས་སོགས་བྱུང་ཚུལ།
ལམ་འབྲས་བྱུང་ཚུལ་ནི། ས་སྐྱ་བའི་ཆོས་ཀྱི་སྙིང་པོར་གྱུར་པ་ནི་
གསུང་ངག་རིན་པོ་ཆེ་ལམ་འབྲས་བུ་དང་བཅས་པ་སྟེ། དངོས་ག ཞི་དགྱེས་
པ་རྡོ་རྗེའི་རིམ་གཉིས་ཀྱི་ལམ་ཡན་ལག་དང་བཅས་པའི་ཉམས་ལེན་གྱི་རིམ་་༠༠
པ་ལ། སྣང་གསུམ་གྱི་སྐབས་སུ་ཐུན་མོང་བའི་ལམ་གྱི་རིམ་པའང་ཆ་ཚང་
བ་འབྱུང་བས་མདོ་སྔགས་ཡོངས་རྫོགས་ཀྱི་ལམ་ཆ་ཚང་ལ་མ་ནོར་བ་ཉིད་་་་་
དོ༑ ༑ །
དེ་ཉིད་བྱུང་ཚུལ་ནི། དཔལ་མགོན་འ ཕ གས་པ་ཀླུ་སྒྲུབ་ཀྱི་སློབ་མ་
ཤཱཀྱ་བཤེས་གཉེན། དེའི་སློབ་མ་འ བར་ བའི་གཙོ་བོ། དེའི་སློབ་མ་གནས་
བརྟན་དཔལ་ལྡན་ཆོས་སྐྱོང་། དེ་ཉིད་སྤྱོད་པ་ལ་གཤེགས་པའི་མཚན་བིདྨ་
པར་གྲགས། དེའི་སློབ་མ་ཌོམྦྷི་ཧེ་རུ་ཀ དེའི་སློབ་མ་མི་ཐུབ་ཟླ་བའམ་པྲཛྙཱ་
ཨིནྡྲ་རུ་ཙི། དེ་ཉིད་ལ་བླ་ཆེན་འབྲོག་མིས་ལོ་བཞིའི་བར་དུ་གསང་སྔགས་



195
གཉིས་པ་གྲུབ་མཐའ་སོ་སོའི་བྱུང་ཚུལ།
ཀྱི་དབང་བསྐུར། རྒྱུད་བཤད། མན་ངག་རྒྱ་ཆེར་གསན་ཅིང་རྩ་བ་མེད་
པའི་ལམ་འབྲས་ཞིག་ ཀྱང་གསན། འབྲོག་མི་ བོད་དུ་བྱོན་ནས་རྒྱུད་རྣམས་
དང་། བསམ་མི་ཁྱབ་ལ་སོགས་པའི་གདམས་པ་མང་དུ་གནང་བས་སློབ་མ་
མང་དུ་ཐོན། འགོས་ལོ་ཙཱ་བ་དང་མར་བ་ལོ་ཙཱ་བ་གཉིས་ཀྱང་ཁོང་གི་སློབ་
མ་ཡིན་ནའང་། བླ་ཆེན་ཆོས་ལ་དམ་པས་གད མས་ངག་ཆུང་ངུ་རེ་ལའང་
ཡོན་ཆེན་པོ་དགོས་པས། དེས་རང་ཉིད་རྒྱ་གར་དུ་ཕྱིན་ནས་པཎྜི་ཏ་རྣམས་
ལ་གཏུ གས་སྙམ་ནས་ཡུན་རིང་དེར་མ་བཞུགས་པར་བྱོན་ནོ། །
འབྲོག་མི་གནམ་དཀར་པོ་ན་བཞུགས་དུས། པཎྜི་ཏ་ག་ཡ་དྷ་ར་བོད་
དུ་འབྱོན་པའི་གཏམ་གསན་ནས་བསུ་བ་ལ་གུང་ཐང་དུ་བྱོན་ནས་བསུས་ཏེ་་་
བཎྜི་ཏ་དང་འགྲོགས་ནས་ལམ་དུའང་ཆོས་མང་པོ་གསན། མུ་གུ་ལུང་དུ་
སྤྱན་དྲངས། དེར་ལོ་ལྔའི་བར་དུ་གསུང་ངག་རིན་པོ་ཆེ་ཆ་ཚང་བ་ཞུས།
གསེར་སྲུང་ལྔ་བརྒྱ་ཡོན་དུ་ཕུལ། པཎྜི་ཏ་རྒྱ་གར་དུ་གཤེགས། ཕྱིས་སུ་ཡང་
བོད་དུ་ལན་གཉིས་བྱོན་པའི་རྗེས་མ་ཁ་རག་ཏུ་སྐུ་གཤེགས་སོ། །འདི་ཉིད་
དགུང་ལོ་སུམ་བརྒྱ་དང་ལྔ་བཅུ་བཞུགས། མཚན་གཞན་སྤྲིན་གྱི་ཤུགས་ཅན་
དང་ལྭ་ཝ་པ་དམར་པོ་ཡང་ཟེར། ལྷ་མོའི་བླ་བརྒྱུད་དུ་བཞུ གས་པའི་ལྭ་བ་
དམར་པོ་ནི་པཎྜི་ཏ་གསང་བ་ཤེས་རབ་ཡིན་ཅིང་། སྦྱོར་གྲོལ་སོགས་དར་
བར་བྱེད་པ་བོ་ལྭ་བ་དམར་པོ་གཞན་ཞིག་ ཀྱང་བྱུང་སྣང་བས་གཅིག་ཏུ་་་་་་
འཁྲུལ་བར་མི་བྱའོ། །
འབྲོག་མིའི་གསུང་ངག་ཚང་བ་ནི། ལྷ་བཙུན་ཀ་ལི། འབྲོམ་དོ་པ་
སྟོན་ཆུང་། སེ་སྟོན་ཀུན་རིག་སྟེ་གསུམ་ལ་གནང༌། ཆ་ཤས་རེ་སློབ་མ་གྱེར་
GE



-
--
-
196 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྒོམ་སེ་བོ་སོ གས་ཕོ་གསུམ་དང༌། སྟོད་མོ་རྡོ་རྗེ་མཚོ་སཾ གས་མོ་བཞི་ལ་
གནང་བས་བདུན་གས་གྲུབ་པ་ཐོབ། གཞུང་བཤད་ཚར་ཕྱིན་པ་ལྷ་རྩེའི་གྱི་
ལྗང་དབུ་དཀར་བ་སོགས་ལྔ་ལ་གནང༌། བླ་ཆེན་འབྲོག་མི་འདི་ནི་གཞུང་
དང་གདམས་ངག་མང་དུ་གསན་པའི་ཡོན་ཏན་དང༌། བསྐྱེད་རྫོགས་གཉིས་
ཀ་ལ་བརྟན་པ་ཐོབ་ཅིང་། རླུང་གི་སྟོབས་ཀྱིས་ནམ་མཁའ་ལ་སྐྱིལ་ཀྲུང་འཆའ་
བ༑ འཆི་བ་ལམ་དུ་བྱས་ནས་སྐུ་དེ་ཉིད་མ་སྤངས་པར་འཚང་རྒྱ་བར་བཞེད་
ནའང་། སྲས་རྣམས་ཀྱིས་སྤུར་སྦྱོང་བ་སོགས་བྱས་པས་རྟེན་འབྲེལ་ཅུང་ཞིག་
མ་འགྲིགས་ཏེ་བར་དོར་ཕྱག་རྒྱ་ཆེན་པོའི་དངོས་གྲུབ་བརྙེས་པ་ཞིག་གོ །
འབྲོག་མིས་གསུང་ངག་ཚང་བ་སློབ་མ་གསུམ་ལ་གནང་བའི་གཞན་་་་་་
གཉིས་ལས་གད མས་པ་མ་འཕེལ། སེ་སྟོན་ཀུན་རིག་ལ། ཞུ་མ་ལྕམ་སྲིང་
ལ་བརྟེན་ནས་གདམས་པ་འཕེལ་བར་ལུང་བསྟན་པ་བཞིན། མ་གཅིག་ཞ་
མ་དང་། འཁོན་ཕུ་བ་ཆོས་ཀྱི་རྒྱལ་པོ་ལྕམ་སྲིང་གིས་སེ་སྟོན་ལས་གསུང་
ངག་ཞུས། ཉམས་སུ་བླངས། གྲུབ་པ་ཐོབ། གཞན་ལ་ཕན་པ་ཡང་རྒྱུ་
ཆེན་པོ་མཛད་སྣང་སྟེ་ལོ་རྒྱུས་རྒྱས་པ་གཞན་ལས་ཤེས་པར་བྱའོ། །
སྤྱིར་བླ་ཆེན་འབྲོག་མི་ནས་ལམ་འབྲས་ཀྱི་བརྒྱུད་པ་རིམ་གྱིས་འཕེལ་་་
བ་ལ་བཀའ་སྲོལ་མི་འདྲ་བ་བཅོ་བརྒྱད་ཙམ་བྱུང་ཟེར་ཡང་། གཙོ་བོ་ནི་རྗེ་
བཙུན་ས་སྐྱ་བ་ལ་བཀའ་བབས་པ་སྟེ། འཁོན་དཀོན་མཆོག་རྒྱལ་པོས་འབྲོག་
མི་ལས་གུར་བརྟག་གི་བཤད་པ་གཙོ་བོར་གྱུར་པའི་བཤད་བཀའ་རྣམས་་་་༌་
གསན༑ སེ་སྟོན་གྱིས་རྒྱུད་ཀྱི་བཤད་བཀའ་བླ་ཆེན་གྱི་དངོས་སློབ་མངའ་
རིས་པ་གསལ་བའི་སྙིང་པོ་ལས་བླངས་ཤིང་། འཁོན་དཀོན་རྒྱལ་ལ་ཡང་
-
-
l



197
གཉིས་པ་གྲུབ་མཐའ་སོ་སོའི་བྱུང་ཚུལ། །
གསན༑ སེ་སྟོན་འདི་ཉིད་ཐུགས་དམ་མཐོ་ཞིང་དགུང་ལོ་བརྒྱད་བཅུ་རྩ་
བརྒྱད་ཀྱི་བར་དུ་བཞུགས། བརྒྱད་ཅུ་རྩ་བདུན་གྱི་དུས་ས་ཆེན་ཀུན་སྙིང་
མཇལ་དུ་བྱུང་བས་དགྱེས་ཆེས་ཏེ། གདམས་ངག་སྦྱིན་གྱི་ཤོག་ཅིག་གསུངས་
པ་ལ། གེགས་ཅུང་ཟད་ཅིག་གི་དབང་དུ་གྱུར་ཏེ་མ་གསན་པས་ཕྱི་ལོ་སེ་སྟོན་
ཆེན་པོ་གཤེགས། ཕྱིས་སུ་ས་ཆེན་གདམས་ངག་གིས་ཐུགས་གདུངས་ཏེ།།
སེ་སྟོན་གྱི་གདམས་ངག་རྣམས་སུ་ལ་ཡོད་དྲིས་པས་དགོན་པ་བ་སྐུ་མཆེད་ལ་་་
ཡོད་ཟེར། གཅུང་ག ཤེགས། གཅེན་པོའི་དྲུང་དུ་བྱོན་པས་ རྟེན་འབྲེལ་
འགྲིག་དཀའ་སེ་བ་ཞིག་ལ་ཞང་དགོན་པ་བས་དགྱེས་པ་དང་བཅས་ཏེ་ལམ་་་
འབྲས་བུ་དང་བཅས་པའི་གདམས་ངག་རྫོགས་པར་གནང་། དེ་ཕྱིན་ཆད་ལ་
དཔལ་ལྡན་ས་སྐྱ་བ་རྣ མས་གཞུང་དང་གདམས་ངག་གཉིས་ཀའི་བདག་པོར་་་
གྱུར་པ་ཡིན་ནོ། ། །
ས་སྐྱ་བ་ནང་ཕན་ཚུན་ལ་ཡང་ལམ་འབྲས་འཆད་ཚུལ་མི་འདྲ་བ་སྣང་་་
ཞིང་༑ ངོར་བ་ཡན་ལ་ཚོ གས་བཤད་ཀྱི་ཐ་སྙད་མ་གྲགས་ལ། ངོར་བ་ཀུན་
བཟང་གིས་ཚོ གས་བ ཤད་དང་ སློབ་བཤད་ཀྱི་རྣམ་དབྱེ་བྱས་པས་དེང་ཕྱིན་་་༌་
ཆད་དུ་དེ་ལྟར་གྲགས་སོ། །
ལམ་འབྲས་ཀྱི་གདམས་པའི་བཞུགས་ཚུལ་རྒྱས་པར་སྤྲོས་ན་མང་དོ གས་
ནས་མདོ་ཙམ་ནི་འདི་སྐད་ཅེས་ཟེར་ཏེ། སྦྱང་གཞིའི་ནམ་མཁར་སྦྱང་བྱའི་
སྤྲིན་འཐིབས་པ། །སྦྱོང་བྱེད་རིམ་གཉིས་རྣལ་འབྱོར་དྲི་གཞོན་གྱིས། །རང་
ཤར་རང་གྲོལ་དཔུང་ཚོ གས་འདིར་སྤྲོས་ཚེ། །སྦྱངས་འབྲས་ནམ་མཁའི་དྲི་
མེད་རང་ཞལ་བསྟན། །གཞི་ལ་གནས་པ་དབང་གིས་ངོ་སྤྲད་ནས། །ལམ་



198 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བསྒོམས་ལྟ་བས་མྱོང་བ་གྲུབ་མཐར་ཤར། །འབྲས་བུ་མངོན་གྱུར་མི་ཟད་
བང་མཛོད་འདི། །གཞན་གྱིས་མ་ཚོར་བི་རཱུའི་ཁྱད་ནོར་ཡིན། །གདོད་མའི་
དཀྱིལ་འཁོར་ནོར་འཛིན་ཡངས་པའི་གཞིར། །རྟེན་འབྲེལ་དབང་བཞིའི་ཆུ་
ལུད་ཀྱིས་བྲན་པས། །སྐུ་བཞིའི་འབྲས་བུ་ཀུན་གྱི་རེ་སྐོང་བའི། །སོ་ནམ་
ཚུལ་འདི་ བི་རཱུའི་ཐབས་མཁས་ཡིན། །རྩ་ཡིག་སོ་སོར་རླུང་སེམས་རོལ་རྩེད་
ལས༑ ༑ ཕྱི་རོལ་བགེགས་ཀྱི་ཆོ་འཕྲུལ་ཅིར་སྣང་ཡང༌། །འཁྲུལ་སྣང་ལྕགས་
ཟངས་གསེར་དུ་འགྱུར་བ་ཡི། །གསེར་འགྱུར་རྩི་འདི་བི་རཱུའི་ཟབ་ཁྱད་
ཡིན༑ ༑ གདོད་ནས་སྤྲོས་བྲལ་སྟོང་པའི་རང་ཞལ་དང༌། །རྩ་ཡིག་ཁམས་རླུང་
སོ་སོར་ཟུང་འཇུག་ལ། །སྣང་སྟོང་གསལ་སྟོང་བདེ་སྟོང་རིག་སྟོང་ཞེས། །
དབང་གིས་ཕྱེ་བ་བི་རཱུའི་ལྟ་བ་ཡིན། །འཁྲིད་ཚུལ་འདི་ལ་ཡོངས་རྫོ གས་
བསྟན་པའི་ལམ། །ཚང་ཞེས་དབྱངས་ཅན་དགའ་བའི་གླུར་བླངས་པས། །
ཀུན་ལས་རྣམ་པར་རྒྱལ་ བའི་བ་དན་ཆེ། །བི་རཱུ་པ་དེས་བདག་ལ་བྱིན་ནམ་
སྙམ། ། ཞེས་སོ། །ལམ་འབྲས་ལ་རང་སྐད་ཀྱི་བརྡ་ཆད་མང་བ་ལ་བརྟེན་
ནས། སྔོན་གྱི་དུས་སུ་རྡོག་གི་གཟེ་མ་ར་མགོ་སོགས་ལས། མ་མོའི་རྒྱུད་
ལུང་དཀྲུགས་པ་ལས། །ག་ཡ་དྷ་རའི་གསེར་ཆོས་བྱུང་། །ཞེས་སོགས་སྐུར་
བ་འདེབས་པ་དང༌། དེང་སང་རང་ཕྱོ གས་པ་འགའ་ཞིག་གིས། ལམ་འབྲས་
ལ་ཐོས་བསམ་བ གྱིས་པས་རྒྱུད་དོན་གོ་བ་ལ་མི་ཕན་པར་སྨྲ་བ་སྣང་སྟེ།
ཚད་མ་བཞི་དང་སྙན་བརྒྱུད་བཞིའི་འཁྲིད་ཚུལ་རྣ་བར་མ་སོན་པའི་སྐྱོན་དུ་་་
ཟད་དོ། །



གཉིས་པ་གྲུབ་མཐའ་སོ་སོའི་བྱུང་ཚུལ།
199
(༣)ས་སྐྱ་བའི་ལྟ་བའི་བཞེད་ཚུལ།
༄༅། །དཔལ་ལྡན་ས་སྐྱ་བའི་ལྟ་བའི་བཞེད་ཚུལ་ནི། འཇམ་མགོན་
ས་པཎ་དང་རོང་སྟོན་སོགས་མང་པོ་ཞིག་དབུ་མ་རང་རྒྱུད་པའི་ལྟ་བ་གཙོ་་་་་
བོར་མཛད། རྗེ་བཙུན་རེད་མདའ་བ་ནི་ཐལ་འགྱུར་ བའི་ལྟ་བ་འཛིན།
ཤཱཀ་མཆོག་པ་ནི་དང་པོ་དབུ་མ། བར་དུ་སེམས་ཙམ། མཐར་ཇོ་ནང་
བའི་ལྟ་བར་ཞེན། གཞན་མང་པོ་ཞིག་རྫོགས་ཆེན་གྱི་ལྟ་བ་མཆོག་ཏུ་འཛིན་
པའང་སྣང་མོད། ས་སྐྱའི་ཐུན་མོང་མ་ཡིན་པའི་ལྟ་བ་ནི་ལམ་འབྲས་ཀྱི་ལྟ་བ་
གསལ་སྟོང་འཛིན་མེད་དམ། འཁོར་འདས་དབྱེར་མེད་ཀྱི་ལྟ་བ་ལ་བྱེད་
དགོས་པས། དེའི་རྣམ་གཞག་ལ་མདོ་སྔགས་ཀྱི་དབྱེ་བ་གཉིས་དང༌། མདོ་
ལུགས་ལའང་ཀླུ་སྒྲུབ་རྗེས་འབྲང་གི་མན་ངག་དང༌། བྱམས་པ་རྗེས་འབྲང་
གི་མན་ངག་གཉིས་ལས། །
<༡> མདོ་ལུགས་ཀྱི་ལྟ་བའི་བཞེད་ཚུལ།
བསོད་ནམས་མིན་པ་དང་པོ ར་ཟློག ། བར་དུ་བདག་ནི་ཟློག་པ་དང༌། །
ཐ་མར་ལྟ་ཞིག་ཀུན་ཟློག་པ། །གང་གིས་ཤེས་དེ་མཁས་པ་ཡིན། །ཞེས་པ་
ལྟར་རིམ་པ་གསུམ་གྱི་དང་པོ་ནི། འཁོར་བའི་ཉེས་དམིགས། དལ་འབྱོར་
རྙེད་དཀའ། ལས་འབྲས། བྱམས་སྙིང་རྗེ་སོ གས་བསྒོམས་པས་བཟློག་ལ།
བར་དུ་བདག་བཟློག་པ་དང༌། ཐ་མར་ལྟ་བ་ཀུན་བཟློག་པ་ལ་བདེན་འཛིན་
གྱི་སྤྲོས་པ་གཅོད་པ་དང་བདེན་མེད་ཀྱི་སྤྲོས་པ་གཅོད་པ་གཉིས་ལས།



་
200 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དང་པོ་ནི། རང་རྒྱུད་ཀྱི་ཕུང་པོ་ལྔ་བདེན་པར་འཛིན་པའི་བདེན་
འཛིན་ངོས་བཟུང༌། རང་གི་ཕུང་བོ་བདེན་པར་གྲུབ་ན། རྒྱུ་རྐྱེན་གང་
ལའང་ལྟོས་མེད་དུ་ཐོག་མ་ཉིད་དུ་གྲུབ་པ་ཡིན་དགོས་པ་ལ། འདི་དག་རྒྱུ་
རྐྱེན་ལས་སྐྱེས་པ་འགའ་ཞིག་ཏུ་འདུག་པས། བདེན་པར་གྲུབ་པ་མི་འདུག་
སྙམ་དུ་ཐག་རྦད་ཀྱིས་བཅད་ནས། དེ་ལ་སེམས་གཏད་དེ། དང་པོར་བསྒྲིམས་
ཏེ་བདེན་འཛིན་གྱི་རྣམ་རྟོག་ཚར་བཅད། བར་དུ་ལྷོད་དེ་ལྟ་ཐོག་ཏུ་སེམས་
ལྷོད་ཀྱིས་ཀློད་པས། འཛིན་པ་ཐམས་ཅད་རང་གྲོལ་གྱི་སྒོ་ནས་རྗེས་སུ་
བཟུང་། མཐར་རེས་འཇོག་གམ། ཡང་ན་རང་སོ་བཟུང་སྟེ། ལྟ་བའི་
དྲན་ཤེས་མ་ཉམས་པའི་ངང་ལ་ཧད་དེ་ཕྱད་དེ་བཞག དེ་ལྟར་ཡིད་ཆེས་རྙེད་
པ་ན། འཕགས་པ་ལྷས། གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་
སྟོང་ཉིད་ཡིན། །ཞེས་སོགས་གསུངས་པ་ལྟར་ཆོས་ཐམས་ཅད་བདེན་མེད་དུ་
ཁྲོལ་གྱིས་འགྲོ། ཆོས་ཀྱི་གནད་ཐམས་ཅད་གཅིག་ཅར་དུ་གོ་བ་ཞིག་འབྱུང༌།
འདི་ནི་བར་དུ་བདག་ནི་ཟློག་པ་དང་ཞེས་པ་དེ་ཡིན། དབང་པོ་རབ་ལ་ལྟ་
རིམ་དང་པོ་འདི་བསྒོམས་པས་གཉིས་པ་ཡང་གཅིག་ཅར་དུ་སྐྱེ་བའང་སྲིད།
སྔར་ཞི་གནས་སྐྱེས་ནས་ཞི་ལྷག་ཟུང་དུ་ཆུད་པ་མ་སྐྱེས་ན་ཡང་འདིར་ལྟ་བའི་་
གནད་ཟིན་པའི་སྟེང་དུ་ཞི་གནས་ཀྱི་སེམས་ཟིན་ཏེ། ཞི་ལྷག་ཟུང་འཇུག་གི་
ལྟ་བ་རྒྱུད་ལ་སྐྱེའོ། །
གཉིས་པ། བདེན་མེད་ཀྱི་སྤྲོས་པ་གཅོད་པ་ནི། ལས་ཉོན་གཉིས་བདེན་
འཛིན་གྱི་རྣམ་རྟོག་ལས་འབྱུང་ལ། བདེན་འཛིན་གྱི་རྣམ་རྟོག་དེ་ཡང་སྤྲོས་
པའམ་མཚན་འཛིན་ལས་འབྱུང་བས་ན། དེ་བཅད་དགོས་པས། ཐ་མར་



201
གཉིས་པ་གྲུབ་མཐའ་སོ་སོའི་བྱུང་ཚུལ།
ལྟ་ཞིག་ཀུན་ཟློག་པ། །ཞེས་གསུངས། དེས་ན་ཆོས་ཐམས་ཅད་བདེན་མེད་
དུ་གཏན་ལ་ཕབ་རྗེས་སུ། བདེན་མེད་ཡིན་སྙམ་པའི་མཚན་འཛིན་གྱི་ཆ་དེ་
ཡང་བཅད་དགོས་པས། རྟེན་འབྲེལ་གྱི་གནང་ལས་ཆོས་ཐམས་ཅད་བདེན་
མེད་དུ་རྟོགས་པའི་ལྟ་བ་ལ་ངེས་པ་དྲངས། ངེས་པ་བརྙེད་རྗེས་དེའི་རྒྱུན་
མཐུད་པ་མ་ཡིན་པར་བདེན་མེད་ ཡིན་སྙམ་པའི་ཞེན་པ་དེ་ཡང་བ ཏང་སྟེ།
ཡུལ་སྟོང་པ་ཉིད་དེ་ནི་ཡོད་མེད་སོགས་གང་དུ་ཡང་གཟུང་དུ་མེད་དེ། དེ་
ནི་གཉིས་འཛིན་གྱི་བློ་གང་གི་ཡང་སྤྱོད་ཡུལ་མ་ཡིན་པའི་ཕྱིར་རོ་སྙམ་དུ་ཐག་་
ཟད་ཀྱིས་བཅད་དེ། ཡུལ་སྤྲོས་པས་མ་རེག་པ་ལ་བློའི་ལྷད་ཀྱིས་མ་བསླད་
པར་འཛིན་པ་དང་མཚན་མ་དང་སྤྲོས་པ་ཐམས་ཅད་བཏང་སྟེ་འཛིན་མེད་ཀྱི་
ངང་དུ་ཕྱམ་མེ་བཞག དེས་ན། འཛིན་པ་བྱུང་ན་ལྟ་བ་མིན། །ཞེས་གསུངས་
པའི་འཛིན་པ་ཡང་། ལྟ་རིམ་དང་པོའི་ཚེ་བདེན་འཛིན་དང་། གཉིས་པའི་
ཚེ་མཚན་འཛིན་ལ་སྦྱོར་བར་བྱེད། །
གཉིས་པ་བྱམས་པའི་མན་ངག་ལྟར་བསྒོམ་པ་ནི། ལུགས་འདི་ལ་གཞི་
དུས་ཀྱི་ཡེ་ཤེས་སེམས་དཔའ་རང་བཞིན་འོད་གསལ་འདི་ཉིད་འཁོར་འདས་
གཉིས་ཀྱི་གཞི་ཡིན་ལ། དེ་ངོས་མ་ཟིན་པར་གཟུང་འཛིན་གཉིས་སུ་འཁྲུལ་
བའི་གཉིས་སྣང་མངོན་གྱུར་པ་བག་ལ་ཉལ་དང་བཅས་པ་འདི་འཁོར་བའི་་༌་་
རྩ་བ་ལྷན་སྐྱེས་ཀྱི་མ་རིག་པ་ཡིན་པས། འདིའི་རྩ་བ་བཅད་དེ་དབྱིངས་སུ་
བསྟིམ་དགོས། དེ་ལ་གཟུང་འཛིན་གྱི་འཁྲུལ་སྣང་བཅད་པ་ལ་གཉིས་ལས། །
དང་པོ་གཟུང་བའི་འཁྲུལ་བ་བཅད་པ་ལ། དྲོད་སྣང་བ་ཐོབ་པའི་ཏིང་ངེ་
འཛིན་ཚོལ་བ། རྩེ་མོ་སྣང་བ་མཆེད་པའི་ཏིང་ངེ་འཛིན་ཚོལ་བ། བཟོད་པ་



202 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གཟུང་མེད་རྟོག་པའི་ཏིང་ངེ་འཛིན་ཚོལ་བ་གསུམ་ལས། དང་པོ་ནི། གཟུང་
འཛིན་གཉིས་བྲལ་གྱི་སེམས་རང་བཞིན་གྱིས་འོད་གསལ་བ་གསལ་ལ་མི་རྟོག་་
པ་ཞིག་རང་གི་སེམས་ལ་གནས་ཀྱང་། དེ་མི་མཐོང་བ་ནི། ཕྱི་རོལ་གྱི་ཡུལ་
འདི་དག་རང་སེམས་ལས་ལོགས་སུ་བདེན་པར་བཟུང་བ་འདིས་བསྒྲིབས་པ་”
ཡིན་པས། སྒྲིབ་བྱེད་འདི་བསལ་དགོས། བསལ་ཚུལ་ཡང་འདི་དག་
སེམས་ཀྱི་འཁྲུལ་སྣང་ཙམ་ཡིན་གྱི། སེམས་ལས་ལོགས་ན་བདེན་པར་གྲུབ་
པ་མེད་ཅེས་ཐག་བཅད་ནས་མྱོང་བ་ཐོན་གྱི་བར་དུ་འབད། དེ་ལྟར་འབད་
པས་ཕྱི་རོལ་ཡུལ་སྣང་འདི་དག་སེམས་ཀྱི་འཁྲུལ་ངོ་ཙམ་ལས་ཕྱི་རོལ་ན་་་་་་་
བདེན་པར་མི་འདུག་སྙམ་པའི་དོན་ལ་ཡིད་ཆེས་ཀྱི་གསལ་སྣང་ཅུང་ཟད་་་་
འབྱུང་སྟེ། དེ་ནི་དྲོད་སྣང་བ་ཐོབ་པའི་ཏིང་ངེ་འཛིན་ཞེས་བྱ་བ་ཡིན། སླར་
ཡང་བསྒོམས་པས་སྔར་གྱི་སེམས་ཀྱི་གསལ་སྣང་ཆེས་ཆེར་མཆེད། སྔ་མ་བས་
ཡིད་ཆེས་པའི་མྱོང་བ་གསལ་བོ་འབྱུང་སྟེ། དེ་ནི་རྩེ་མོ་སྣང་བ་མཆེད་པའི་
ཏིང་ངེ་འཛིན་ཞེས་བྱ་བ་ཡིན། དེ་བས་ཀྱང་འབད་ནས་བསྒོམས་པས།
རང་རྒྱུད་ཀྱི་སེམས་འོད་གསལ་སྒྲིབ་བྱེད་ཀྱི་གཟུང་བྱའི་འཁྲུལ་སྣང་མངོན་་་་
གྱུར་པ་དག་པའི་རང་སེམས་ལ་གསལ་སྣང་གི་དྭངས་ཆ་དང་བདེ་བ་སྔར་་་་་
བས་ཆེས་ལྷག་པ་འབྱུང་སྟེ། དེ་ནི་བཟོད་པ་གཟུང་མེད་རྟོ ག་པའི་ཏིང་ངེ་
འཛིན་ཞེས་བྱ་བ། ནང་འཛིན་པའི་སེམས་ཀྱི་འཁྲུལ་སྣང་མ་ནུབ་ཀྱང་། ཕྱི་
གཟུང་བྱར་སྣང་བའི་འཁྲུལ་སྣང་ནུབ་སྟེ། ཕྱི་ཡུལ་སྣང་ལ་བདེན་པར་ཞེན་
པ་ཅུང་ཟད་མི་འབྱུང་བས། དོན་སྣང་བ་ཐོབ་པའི་ཏིང་ངེ་འཛིན་ཞེས་ཀྱང་
བྱ་བ་ཡིན།



209
，
，
གཉིས་པ་གྲུབ་མཐའ་སོ་སོའི་བྱུང་ཚུལ།
གཉིས་པ་གཙོ་བོར་འཛིན་པའི་འཁྲུལ་སྣང་བཅད་པ་ནི། སླར་ཡང་
འབད་པས། ནང་འཛིན་བྱེད་སེམས་ཀྱི་འཁྲུལ་སྣང་དེ་ཡང་ནུབ་སྟེ། རང་
སེམས་འོད་གསལ་ལ་གསལ་སྣང་ཆེས་ཆེར་དོད་པ་དེ་མངོན་སུམ་དུ་མཐོང་བ་
ལྟ་བུའི་ཉམས་འཆར་ཏེ། དེ་ནི་ཆོས་མཆོག་ བར་ཆད་མེད་པའི་ཏིང་ངེ་
འཛིན་ཡིན་ལ། དེའི་ཚེ་ལྷན་སྐྱེས་ཀྱི་མ་རིག་པ་མ་དག་ཀྱང་ལྷན་སྐྱེས་དེ་
ལས་མཆེད་པའི་གཟུང་འཛིན་གྱི་འཁྲུལ་སྣང་མངོན་གྱུར་པ་ཕལ་ཆེར་དག་་་་
པའི་འོད་གསལ་ཤར་ཏེ། མཐོང་ལམ་ས་དང་པོའི་ཡེ་ཤེས་སྐྱེས་པ་ལ་བར་
ཆད་མེད་པར་བདེ་བླག་ཏུ་འགྲུབ་པ་ཡིན། སླར་ཡང་བསྒོམས་པས། གཟུང་
འཛིན་གཉིས་ཀྱི་སྤྲོ་གཞི་ལྷན་སྐྱེས་ཀྱི་མ་རིག་པའི་བག་ལ་ཉལ་བ་དག་ཀྱང་་་་
མངོན་གྱུར་པ་དག་སྟེ། གཟུང་འཛིན་གཉིས་བྲལ་གྱི་སེམས་རང་བཞིན་འོད་
གསལ་རྗེན་ནེ་ཡེར་རེ་མཐོང་བ་ལྟ་བུའི་གསལ་སྣང་དང་ཡེ་ཤེས་སྐྱེས་ཏེ། སྣང་
མཆེད་ཐོབ་གསུམ་གྱི་འཁྲུལ་སྣང་མངོན་གྱུར་པ་ནུབ། དེའི་གཉེན་པོ་སྣང་
མཆེད་ཐོབ་གསུམ་གྱི་གསལ་སྣང་རིམ་བཞིན་ཤར་བའི་སྦྱོར་ལམ་གསུམ་དང་།
དེའི་རྗེས་སུ་ལྷན་སྐྱེས་ཀྱི་མ་རིག་པ་མངོན་གྱུར་པ་རགས་པ་ཡང་ནུབ་པའི་་
འོད་གསལ་ཆེན་པོ་འཇིག་རྟེན་ཆོས་མཆོག་གི་སྐབས་སོ། །དེ་ལྟར་བསྒོམས་
པའི་མཇུག་ཐོག་ཏུ། ལྷན་སྐྱེས་མ་རིག་པ་ས་བོན་དང་བཅས་པའི་ཆ་ཤས་
གཅིག་དག་པའི་རང་སེམས་འོད་གསལ་གྱི་ཆ་ཤས་གཅིག་མངོན་དུ་ལྷག་གིས་་
མཐོང་བ་ནི། ས་དང་པོའི་མཐོང་ལམ་ཞེས་བྱ་བའོ། །དེ་ནས་ས་བཅུའི་
སྐབས་སུ་རང་སེམས་འོད་གསལ་དེའི་སྒྲིབ་བྱེད་མ་རིག་པའི་ཆ་ཤས་རེ་དག་་་་
པའི་གསལ་སྣང་ཇེ་ཆེར་གྱུར་ཏེ། ས་བཅུ་གཅིག་པར་སངས་རྒྱས་པའི་ཚེ་ནི།



204 ལེའུ་གཉིས་པ། བོད་གངས་ ཅན་གྱི་ལྗོངས་ སུ་གྲུབ་མཐའི་བྱུང་ཚུལ། །
དག་པ་གཉིས་ལྡན་གྱི་སེམས་རང་བཞིན་འོད་གསལ་སྒྲིབ་མེད་དུ་མཐོང་བ་་་་
ཡིན་ཞེས་འཆད་དོ།
<༢> སྔགས་ལུགས་ཀྱི་ལྟ་བའི་བཞེད་ཚུལ།
སྔགས་ལུགས་ཀྱི་ལྟ་བ་ནི། སེམས་ཀྱི་གནས་ལུགས་རྟོགས་པའི་ལྟ་བ་
ཡིན་པས། དེ་ལ་མྱོང་བ་འདོན་པ་ལ་ཁྱད་གཞི་སེམས་ངོས་ཟིན་དགོས་པས་
ཐོག་མར་སེམས་བཙལ། དེ་གསལ་སྟོང་ཟུང་འཇུག་ཏུ་ངོ་སྤྲད། དེའི་ནང་
ནས་གཉུག་མ་ཡེ་ཤེས་ལྷན་སྐྱེས་ཀྱི་སེམས་མཛུབ་ཚུགས་སུ་ངོས་བཟུང༌། དེའི་
དོན་སྒོམ་པས་ཉམས་སུ་བླངས་ཏེ། སེམས་འཁྲུལ་འབྱམས་སུ་མི་འཆོར་བར་
ཅི་སྣང་ཡེ་ཤེས་ཀྱི་རོལ་ བར་འཆར་བ་དང༌། འཁྲུལ་སྣང་ཤར་སྲིད་ནའང་
ལྟ་བའི་དྲན་འདུན་གྱིས་ཆབ་རོམ་ཆུར་ཞུ་བ་ལྟར། འཁྲུལ་སྣང་ཐམས་ཅད་
ཡེ་ཤེས་ཙམ་དུ་འཆར་བར་བྱེད་པ་ནི་གསང་ཆེན་སློབ་བ ཤད་ལུགས་ཀྱི་ལྟ་་་་་
བའི་བཞེད་ཚུལ་ལོ།།
དེ་ཡང་སེམས་བཙལ་ཚུལ་ནི། བློ་ཁ་ནང་དུ་ཕྱོགས་ཏེ་བཀའ་བརྒྱུད་
པའི་སེམས་ཚོལ་དང་དབྱིབས་མཚུངས་པར། རང་གི་སེམས་གང་དུ་
འདུག མདོག་དབྱིབས་ཅི་ལྟ་བུ་འདུག་ཅེས་བཙལ་བས། བརྟ གས་ན་ངེས་
པ་མི་རྙེད་པའི་ཐ་སྙད་དུ་སེམས་གསལ་ཙམ་རིག་ཙམ་འགྱུ་ཙམ་མྱོང་རིག་ས་་་
ལེ་བ་ངོས་ཟིན་ནས་ནང་ནས་རང་བྱུང་གི་ཉམས་ཅུང་ཟད་ཤར་ན། གསལ་
བ་སེམས་ཀྱི་མཚན་ཉིད་ཅེས་པ་སེམས་ཀྱི་ཡོན་ཏན་སུམ་ཆ་གཅིག་རྟོ གས་པ་་་
ཡིན། དེ་ལྟར་བཙལ་བས་སེམས་སྐྱེ་འགག་གནས་གསུམ་དང་བྲལ་བའི་སྟོང་
ཉིད་ལ་ངེས་པ་རྙེད་པ་ན། སྟོང་པ་སེམས་ཀྱི་རང་བཞིན་ཞེས་པ་སེམས་ཀྱི་
།



205
གཉིས་པ་གྲུབ་མཐའ་སོ་སོའི་བྱུང་ཚུལ།
ཡོན་ཏན་སུམ་ཆ་གཉིས་རྟོ གས་པ་ཡིན། དེ་ལྟར་སྟོང་པར་ཉམས་སུ་མྱོང་
བའི་ཚེ། ཅི་མེད་ཅང་མེད་ཀྱི་ཆད་སྟོང་ནམ་མཁའ་ལྟ་བུར་སོང་བ་མ་ཡིན་
པར༑ ཅི་ཡང་འཆར་དུ་རུང་བའི་གསལ་ཙམ་རིག་ཙམ་དུ་འདུག་པ་དེའི་
རང་ངོ་ལ་ཅེར་གྱིས་བལྟས་པས་རང་བཞིན་གང་དུ་ཡང་གཟུང་དུ་མི་འདུག་་་
པས་སྟོང་པ་ཉིད་དུ་ཐག་ཆོད། དེ་ལྟ་བུའི་གསལ་སྟོང་གཉིས་ཀྱང་ཡ་བྲལ་དུ་
མ་ཡིན་པར་སེམས་ཀྱི་རང་བཞིན་སྟོང་པ། སྟོང་པ་ཚོལ་མཁན་གྱི་འགྱུ་སེ་བ་
ནི་གསལ་བ་ཡིན་པ། གསལ་བའི་དུས་ན་སྟོང་པ། སྟོང་པའི་ངང་ནས་
གསལ་བ་རང་ཤར་དུ་བྱུང་བའི་གསལ་སྟོང་ཟུང་འཇུག་ཏུ་ཐག་ཆོད་པ་ལ་་་་་་
ཟུང་འཇུག་ལ་བློ་བ་ཞེས་ཟེར། དེ་ལ་གོ་ཡུལ་ཙམ་མིན་པའི་མྱོང་བ་གཤའ་
མ་ཞིག་ནང་ནས་ཤར་དུས་ཅིར་སྣང་འཁོར་འདས་དབྱེར་མེད་ཀྱི་རོལ་བར་་་་
འཆར༑ དེ་ལྟར་མྱོང་བ་ཐོན་ཙ་ན་བཅོས་མིན་སེམས་ཀྱི་ངོ་བོ་ཞེས་བྱ་བ་
སེམས་གསལ་སྟོང་ཟུང་འཇུག་གི་ཡོན་ཏན་ཆ་ཚང་བར་རྟོ གས་པ་ཡིན་ན།
རིག་པ་འདི་ལ་ཐུན་མོང་བའི་ངོ་སྤྲོད་ཅེས་ཟེར།
ཐུན་མོང་མ་ཡིན་པ་ནི། གཉུག་མ་ལྷན་སྐྱེས་ཀྱི་ཡེ་ཤེས་ངོ་སྤྲད་པ་སྟེ།
ཡེ་ཤེས་དེ་ནི་རང་གི་སེམས་སྤྱི་ཙམ་པ་འདི་དང༌། འཁྲུལ་སྣང་གི་སེམས་འདི་
ལ་ངོས་འཛིན་པ་མ་ཡིན་པར། གཞི་དུས་ཀྱི་གསལ་སྟོང་ཟུང་འཇུག་འཁྲུལ་
མེད་ཀྱི་སེམས་ཞིག་ལ་ངོས་འཛིན་དགོས་ཤིང་། དེ་ལ་མདོ་རྒྱུད་བསྟན་
བཅོས་རྣམས་སུ། རྣམ་བྱང་གི་སེམས་དང་། བདེ་གཤེགས་སྙིང་པོ་དང་།
རང་བཞིན་འོད་གསལ་གྱི་སེམས་དང་། སེམས་ཀྱི་རྡོ་རྗེ་སོགས་མིང་གི་རྣམ་
གྲངས་དུ་མར་བཏགས་ཤིང་། ཀུན་གཞི་རྒྱུ་རྒྱུད་ཅེས་ཀྱང་བྱའོ། །རང་



-
-
-
206 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
རྒྱུད་ལ་སྣང་བའི་ལྷན་སྐྱེས་སེམས་འཁྲུལ་བ་ནི་གློ་བུར་བ་འཁོར་བ་སྦྱང་བྱ་་་་
ཡིན་ལ། དེའི་རང་བཞིན་ཡང་ཡིན་ལ་དེ་དང་ཐོག་མ་མེད་པ་ནས་འགྲོ གས་
ཀྱང་སྔར་ངོ་མ་འཕྲོད་པའི་ལྷན་སྐྱེས་ཡེ་ཤེས་ནི་མྱང་འདས་དང༌། དེ་གཉིས་
ངོ་བོའི་ཆ་ནས་འབྱེད་མི་ཤེས་པ་ནི་དབྱེར་མེད་དེ། དེ་ལྟ་བུ་ནི་རྒྱུ་འཁོར་
འདས་དབྱེར་མེད་ཅེས་བྱ་ལ། དེ་ངོ་འཕྲོད་པའི་གཟུང་འཛིན་གཉིས་བྲལ་གྱི་
རང་སེམས་གསལ་སྟོང་ཟུང་འཇུག་ལ་མཉམ་པར་འཇོག་པའི་ལྟ་བ་ནི་ལམ་་་༌་
འཁོར་འདས་དབྱེར་མེད་ཀྱི་ལྟ་བར་བཞེད་དོ། །
ལྟ་བ་དེ་ཉམས་སུ་བླངས་པའི་གནད་གསུམ་གྱིས་བརྟན་ཅིང་བོགས་་་་་
དབྱུང་ བར་བྱེད་དགོས་པས། གནད་གསུམ་ནི་སྣང་བ་སེམས་སུ་སྒྲུབ་པ།
སེམས་སྒྱུ་མར་སྒྲུབ་པ། སྒྱུ་མ་རང་བཞིན་མེད་པར་སྒྲུབ་པའོ། །
དང་པོ་ནི་ཕྱི་རོལ་ཡུལ་སྣང་འདི་ཐམས་ཅད་རང་སེམས་མ་རིག་པས་་་
བསླད་པའི་འཁྲུལ་སྣང་ཁོ་ན་ལས་བདེན་པར་གྲུབ་པ་མེད་ཚུལ་ལུང་དང་་་་་
དཔེས་གཏན་ལ་ཕབ་སྟེ་བསྒོམས་པས་ཡུལ་སྣང་སེམས་སུ་ཐག་ཆོད་པའི་ངེས་་
པ་རྙེད་པ་ན་གསལ་སྟོང་ཟུང་འཇུག་གི་ལྟ་བའི་སྟེང་དུ་འཛིན་པ་མ་ཞུགས་པ་་
བྱས་ཏེ་གསལ་ལ་རྙོག་པ་མེད་པར་བཞག དེ་ལྟར་སྣང་བ་སེམས་སུ་ཐག་ཆོད་
པས༑ ཕྱི་རོལ་ཡུལ་སྣང་བདེན་མེད་དུ་རྟོ གས་པ་རྣམ་བདེན་པའི་ལྟ་བ་དང་
ན་མཉམ་པ་ཙམ་སྟེ། རང་བཞིན་གསལ་བའི་ཆ་ལ་བརྟན་ཅིང་བོགས་འབྱིན་
པར་བྱེད་དོ། །
གཉིས་པ་སེམས་སྒྱུ་མར་སྒྲུབ་པ་ནི། ཕྱི་རོལ་གྱི་ཡུལ་གཟུང་བ་འདི་
འཛིན་བྱེད་སེམས་འཁྲུལ་བས་བསླད་པའི་འཁྲུལ་སྣང་ཡིན་ལ། གཟུང་བ་མ་
ལ་+



207
གཉིས་པ་གྲུབ་མཐའ་སོ་སོའི་བྱུང་ཚུལ། །
གྲུབ་པས་འཛིན་བྱེད་སེམས་ཀྱང་མ་གྲུབ་པར་ལུང་དང་དཔེས་གཏན་ལ་ཕབ་་
ནས་བསྒོམས་པས་རང་བཞིན་སྟོང་པའི་ཆ་ལ་བརྟན་ཅིང་བོ གས་འབྱིན། དེ་
ལྟར་གཟུང་འཛིན་འཁྲུལ་བའི་ཆ་བདེན་མེད་དུ་རྟོགས་ཀྱང་། གཉིས་སྟོང་
གི་སེམས་གསལ་སྟོང་ལ་བདེན་འཛིན་མ་ཆོད་ན་རྣམ་རྫུན་པའི་ལྟ་བ་དང་ན་་་
མཉམ་པ་ཙམ་ཡིན་པས། དེ་ལས་གོང་དུ་བོགས་དབྱུང་བའི་ཕྱིར། གསུམ་
པ་སྒྱུ་མ་རང་བཞིན་མེད་པར་སྒྲུབ་པ་ལ་རྟེན་འབྲེལ་གྱི་སྒོ་ནས་སྒྲུབ་པ་དང་།
བརྗོད་བྲལ་གྱི་སྒོ་ནས་སྒྲུབ་པ་གཉིས་ལས།
དང་པོ་ནི། གཟུང་བ་དང་འཛིན་པ་ཐམས་ཅད་བདེན་པར་མེད་
ནའང་། གཟུང་འཛིན་ལས་གཞན་པའི་ཆོས་ཤིག་བདེན་པར་གྲུབ་པའམ་
སྙམ་ན། ཆོས་ཐམས་ཅད་རང་བཞིན་གྱིས་མ་གྲུབ་སྟེ། འདུས་བྱས་ཐམས་
ཅད་རྟེན་འབྲེལ་གྱི་གནད་ཀྱིས་བདེན་པར་མ་གྲུབ། འདུས་མ་བྱས་རྣམས་
ཀྱང་འདུས་བྱས་ལ་ལྟོས་ནས་བཞག་པའམ། འདུས་བྱས་བདེན་པས་སྟོང་
པའི་ཆ་ལ་འདུས་མ་བྱས་ཞེས་བཞག་པ་ཡིན་གྱི། དེ་ལས་ལོགས་ན་བདེན་
པར་གྲུབ་པ་ཞིག་མེད་དེ། ཀླུ་སྒྲུབ་ཀྱིས། འདུས་བྱས་རབ་ཏུ་མ་གྲུབ་པས། །
འདུས་མ་བྱས་ལྟ་ག་ལ་འགྲུབ། །ཅེས་གསུངས། དེས་ན་རྟེན་འབྲེལ་གྱི་
གནད་ལས་ཆོས་ཐམས་ཅད་རང་བཞིན་མེད་པར་སྒྲུབ། དེ་ལས་ལུང་ཚད་
མ་དང་། ཁ་ཏོན་མར་མེ་མེ་ལོང་རྒྱ། །ཞེས་སོགས་ཀྱི་དཔེ་དོན་བས མས་
ནས༔ ཆོས་ཐམས་ཅད་བདེན་སྟོང་དུ་ཐོས་བསམ་གྱིས་སྒྲོ་འདོགས་ཆོད།
སྒོམ་བྱུང་གི་ཉམས་མྱོང་སྐྱེས་པ་ནི་ཕར་ཕྱིན་དབུ་མ་དང་ན་མཉམ་པའི་ལྟ་བ་་་
ཞེས་བྱ་ལ། དེ་ལྟ་བུའི་བདེན་སྟོང་དེ་ཡང་གཉུག་མ་ལྷན་སྐྱེས་སེམས་གསལ་



，
，
208 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བ་དང་ཟུང་འཇུག་ཏུ་ཉམས་སུ་མྱོང་བ་ནི་འཁོར་འདས་དབྱེར་མེད་ཀྱི་ལྟ་བ་་་
སྟེ། རྟེན་འབྲེལ་གྱི་རྟ གས་ལས་རྟག་ཆད་ཀྱི་མཐའ་དང་བྲལ་བའི་དབུ་མའི་
ལམ་བཟང་མཆོག་གོ །
གཉིས་པ་བརྗོད་བྲལ་དུ་སྒྲུབ་པ་ནི། དེ་ལྟར་གོང་དུ་བཤད་པ་རྣམས་
ཉམས་སུ་བླངས་པ་ལ་བརྟེན་ནས། ཡུལ་སྣང་སེམས་སུ་རྒྱ་ཆོད། སེམས་
སྣང་སྒྱུ་མར་རྒྱ་ཆོད། སྒྱུ་མ་རྟེན་འབྲེལ་དུ་རྒྱ་ཆོད་དེ། འགལ་བར་སྣང་བ་
ལྟ་བུའི་ཆོས་རྣམས་མི་འགལ་བར་ཉམས་སུ་མྱོང་ཞིང་ངེས་པ་སྐྱེ་ལ། སྐྱེས་པ་
དེའི་རང་བཞིན་འདི་ལྟར་ཡིན་ཞེས་ཇི་ལྟ་བ་བཞིན་དུ་བརྗོད་དུ་མེད་ པའི་་་་་་
ཕྱིར། བརྗོད་བྲལ་ཞེས་བཏགས་པ་ཙམ་མོ། །ཚིག་གིས་བརྗོད་དུ་མེད་པས་
དོན་ལ་བསམ་དུ་མེད། བསྒོམ་བྱ་སྒོམ་བྱེད་མེད་པས་དམི གས་པ་སྒོམ་དུ་
མེད༑ བལྟ་བྱ་ལྟ་བྱེད་མེད་པས་ཤེས་རབ་ཀྱིས་བལྟ་རྒྱུ་མེད། མཐོང་བྱ་
མཐོང་བྱེད་མེད་པས་བལྟས་པས་མཐོང་རྒྱུ་མེད། དགྲོལ་བྱ་འགྲོལ་བྱེད་མེད་
པས་དོན་ལ་གྲོལ་རྒྱུ་མེད། འོ་ན་མ་བརྗོད་ན་ཚིག་མི་གོ མ་བསམས་ན་དོན་
མི་རིག མ་བསྒོམས་ན་ཉམས་སུ་མི་མྱོང་། མ་བ ལྟས་ན་གནས་ལུགས་མི་
མཐོང་༑ མ་གྲོལ་ན་འཚང་མི་རྒྱ་བས། ཇི་ལྟར་བྱ་ཞེ་ན། དོན་དམ་
གཤིས་ཀྱི་གནས་ལུགས་ལ་གོ་བྱ་གོ་བྱེད་སོགས་གཉིས་ཆོས་སུ་སྣང་བའི་ཆ་་་་་་
ཡོད་པ་མ་ཡིན་ཀྱང་ཐ་སྙད་ཀུན་རྫོབ་ཏུ་བརྗོད་དུ་མེད་པ་དེ་ག་བརྗོད་པང གོ་
སྟེ། གནས་ལུགས་ཀྱི་དོན་རང་ངོས་ནས་བརྗོད་དུ་མེད་ཀྱང་ངེས་དོན་ཟབ་
མོའི་ལུང་དང༌། བླ་མའི་གད མས་ངག་གིས་རྣམ་པར་ངེས་པ་ལ་བརྟེན་ནས་
སེམས་ཉིད་གཉིས་སུ་མེད་ པའི་ཡེ་ཤེས་གཞུག་མ་དོན་གྱི་གནས་ལུགས་སུ་གོ་་་



གཉིས་པ་གྲུབ་མཐའ་སོ་སོའི་བྱུང་ཚུལ། 209 །
བར་བྱེད་པས་སོ། །བསམ་དུ་མེད་པ་དེ་ག་བས མས་པས་རིག་སྟེ། བརྗོད་
མེད་ཀྱི་གོ་ཡུལ་དེ་ཉིད་ལ་བསམ་བྱ་སེམས་བྱེད་ཀྱི་རྣམ་རྟོག་མེད་ པར་་་་་་་་་
བསམས་པས་བསམ་གྱིས་མི་ཁྱབ་པའི་དབྱིངས་ལ་ངེས་པ་སྐྱེ་བས་སོ། །
བསྒོམ་དུ་མེད་པ་དེ་ག་བསྒོམས་པས་མྱོང་སྟེ། བསྒོམ་བྱ་སྒོམ་བྱེད་དང་བྲལ་
བར་བསྒོམ་པ་དེ།། དེ་ཁོ་ན་ཉིད་ཀྱི་སྒོམ་ཚུལ་གྱི་མཆོག་ཡིན་པས་སོ། །བལྟ་
རྒྱུ་མེད་པ་དེ་ག་བལྟས་པས་མཐོང་སྟེ། གནས་ལུ གས་ཀྱི་དོན་མཐོང་བྱ་
མཐོང་བྱེད་མེད་པར་མཐོང་བ་ཉིད་མཐོང་བའི་མཆོག་ཡིན་པས་སོ། །གྲོལ་
རྒྱུ་མེད་པ་དེ་ག་རྟོ གས་པས་གྲོལ་ཏེ། གནས་ལུགས་ལ་བཅིངས་པ་མེད་ལ།
བཅིངས་པ་མེད་པར་རྟོགས་པ་དེ་ཉིད་གྲོལ་བ་ཡིན་པས་སོ། །དེ་ལྟར་ཤེས་
ན་འཚང་རྒྱ་རུ་མེད་པར་འཚང་རྒྱུ་སྟེ། སེམས་ཀྱི་གནས་ལུགས་གདོད་མ་
ནས་གང་དུའང་མ་དམི གས་ཤིང་། སྤྲོས་པའི་མཚན་མ་ཐམས་ཅད་ཉེ་བར་
ཞི་བའི་ཡེ་ཤེས་མངོན་དུ་མཛད་པ་དེ་ཉིད་ལ་སངས་རྒྱས་ཞེས་མིང་དུ་་
བཏགས་པ་ཙམ་ལས། དོན་དམ་པར་སངས་རྒྱས་དམི གས་སུ་མེད་པའི་ཕྱིར་
རོ། ། འོ་ན་སེམས་ཅན་གྱི་དོན་ཇི་ལྟར་འབྱུང་ཞེ་ན། དོན་དམ་པར་སེམས་
ཅན་དམིགས་སུ་མེད་པའི་ཕྱིར། སེམས་ཅན་གྱི་དོན་བྱེད་པ་ཡང་མེད་མོད་
ཀྱང་། ཀུན་རྫོབ་ཏུ་ཡིད་བཞིན་གྱི་ནོར་བུ་ལས་དགོས་འདོད་ཐམས་ཅད་
འབྱུང་བ་ལྟར། རྣམ་པར་རྟོག་པ་མེད་བཞིན་དུ་སྨོན་ལམ་གྱི་དབང་གིས་
སེམས་ཅན་གྱི་དོན་འབད་མེད་དུ་འབྱུང་བ་ཡིན་ནོ། །
དོན་དེ་དག་ལ་དགོངས་ནས། རྗེ་ས་སྐྱ་པཎྜི་ཏས་ཀྱང་། ཆོས་ཀུན་
གདོང་ནས་སྐྱེས་པ་མེད། །སྐྱེས་པ་ཉིད་ཀྱང་མ་སྐྱེས་ལ། །སྐྱེ་མེད་ཉིད་
1,
，
，，
，，
T
I C



210 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཀྱང་སྐྱེ་བར་སྟོན། །དེས་ན་སྐྱེས་དང་མ་སྐྱེས་དང་། །རྟོག་པ་དང་ནི་
རྟོག་མེད་དང་། །སྣང་བ་དང་ནི་སྟོང་པ་དང་། །འཁོར་བ་མྱ་ངན་
འདས་པ་ཡང་། །དམ་པའི་དོན་དུ་དབྱེ་བ་མེད། །དབྱེ་བ་མེད་ལས་དབྱེ་
བ་བྱུང་། །དབྱེ་བའི་དབྱེ་བ་འབྱེད་ཤེས་ན། །འཁོར་འདས་ཀུན་གྱི་དེ་
ཉིད་རྟོགས། །ཤེས་བྱ་ཀུན་གྱི་དེ་ཉིད་གོ །བཟང་ངན་ཀུན་གྱི་དེ་ཉིད་
ཤེས༑ ༑ རྟོ གས་རྒྱ་མེད་པའི་དོན་རྟོ གས་པས། །གྲོལ་རྒྱུ་མེད་པའི་སེམས་
ཉིད་གྲོལ། །ཤེས་བྱ་མེད་པའི་ཤེས་བྱ་ཤེས། །འཆད་རྒྱུ་མེད་པར་འཆད་
ལ་མཁས། །འདོད་པ་མེད་པར་འདོད་དོན་འགྲུབ། – །ཤེས་བྱ་ཀུན་ལ་
བཟོ་བྱེད་པས། །ཆོས་ཀུན་གྱི་ནི་རྒྱལ་པོར་འགྱུར། །ཞེས་གསུངས་སོ། །
དེ་དག་གི་དོན་གཏན་ལ་དབབ་པ་ན། རྗེ་བཙུན་རིན་པོ་ཆེས། གསུམ་
པའི་གཉིས་པ་བརྗོད་བྲལ་བསྟན་པར་བྱ། །གཞོན་ནུ་དགོད་དང་ལྐུགས་
པའི་རྨི་ལམ་དང༌། །གནད་ལ་འཕྲུགས་དང་དབང་པོའི་བདེ་བ་དང་། །
གསུམ་པའི་ཡེ་ཤེས་གསང་བའི་སྙོམས་འཇུག་དང་། །ལོངས་སྤྱོད་རླབས་
དང་དཀྱིལ་འཁོར་འཁོར་ལོའོ། །
ཞེས་གོ་རིམ་བཞིན་དུ་ཐུན་མོང་གི་དཔེ་བཞི་དང་ཐུན་མོང་མ་ཡིན་པའི་
དཔེ་བཞི་སྟེ་བརྒྱད་ཀྱིས་ངོ་སྤྲོད་ཚུལ་གསུངས་ཤིང༌། དཔེ་དང་པོ་བཞི་ཡན་
ཆད་ལ་བརྟེན་ནས་ཆོས་ཐམས་ཅད་སེམས་དང་། སྒྱུ་མ་དང་། རང་བཞིན་
མེད་པ་ཙམ་དུ་ལེ གས་པར་རྟོ གས་ན། སྤང་བྱ་དང་པོ་མ་རིག་པའི་དུག་ཐོན་
པ་ཙམ་ལས། འཁོར་བའི་སྡུག་བསྔལ་གྱི་རྩ་བ་ཐ་མལ་རྣམ་རྟོག་རྒྱུན་ཆགས་
རྩོལ་བའི་དུག་མི་ཐོན་པས། རྒྱུ་དུས་ཀྱི་ལྟ་བ་དུག་ཅན་ཞེས་བྱ་སྟེ། ཡུལ་
11:་



211
གཉིས་པ་གྲུབ་མཐའ་སོ་སོའི་བྱུང་ཚུལ།
རྟོ གས་པ་ཙམ་ལ་ལྟ་བར་བཞག་པ་ཡིན་ནོ། །
བརྗོད་བྲལ་གྱི་དཔེ་ཕྱི་མ་རྣམས་ལ་བ རྟེན་ནས་སྐྱེས་པ་དང༌། དབང་
དང་རིམ་གཉིས་ལས་བྱུང་བའི་སྐྱོན་མེད་ཀྱི་ཡེ་ཤེས་རྣམས་ཀྱིས་རྣམ་རྟོག་རྒྱུན་
ཆགས་རྩོལ་བའི་དུག་འདོན་ནུས་པས། ལམ་དུས་ཀྱི་ལྟ་བ་དུག་མེད་ཅེས་བྱ།
དོན་གྱི་ཡེ་ཤེས་མཚོན་ནུས་པས་མཚོན་བྱེད་དཔེའི་ཡེ་ཤེས་ཞེས་ཀྱང་བྱ་སྟེ།
ཉམས་མྱོང་ཏིང་ངེ་འཛིན་ལ་ལྟ་བར་བཞག་པ་ཡིན་ནོ། །ཞེས་འཆད་དེ།
རྒྱུ་དུས་ཀྱི་ལྟ་བ་བཞག་པ་དེ་དབུ་མ་ཐལ་འགྱུར་བའི་ལྟ་བར་མ་སོན་པ་འདྲ་་་
བས༑ དབུ་སེམས་ཐུན་མོང་བ་ཙམ་དང༌། དེ་ཉིད་ལམ་དུས་ཀྱི་ལྟ་བས་
མཐོན་པོར་ན་འཕར་བར་བྱེད་པའི་ཚུལ་དུ་སྣང་ངོ༌། །
དཔལ་ལྡན་ས་སྐྱ་བ་རྣམས་ཀྱི་འཁོར་འདས་དབྱེར་མེད་ཀྱི་ལྟ་བའི་་་༌༌༌
བཞེད་ཚུལ་དེ་ཙམ་མོ། །
སྡེ་སྣོད་གསུམ་དང་རྒྱུད་སྡེ་རྣམ་པ་བཞི། །བསྟན་པ་རིན་ཆེན་སྒྲོན་
མེ་མཐོར་བཏེགས་ནས། །ཕྱོགས་ཀུན་ཆོས་ཀྱི་སྣང་བས་འགེངས་བྱེད་པ། །
དཔལ་ལྡན་ས་སྐྱ་བ་ཡི་རིང་ལུགས་ནི། །སྐལ་ལྡན་གདུལ་བྱ་ཐར་ལམ་
འཚོལ་བའི་མིག །ཉོན་མོངས་གཅོང་ནད་སེལ་བའི་སྨན་གྱི་མཆོག །གང་
འདོད་རེ་བ་སྐོང་བའི་དཔག་བསམ་ཤིང་། །འཆི་མེད་གོ་འཕང་སྟེར་བའི་
བདུད་རྩི་སྟེ། །ཁྱད་པར་རབ་འབྱམས་རྒྱུད་དོན་གཅེས་ནོར་ཚོགས། །རྒྱུ་
ལམ་འབྲས་བུའི་ཉམས་ལེན་སྒྲོམ་གཅིག་ཏུ། །བསྡུས་པའི་གདམས་པ་
གསུང་ངག་ཅེས་གྲགས་པ། །བསྟན་པའི་ནང་མཛོད་སྐལ་ལྡན་སྤྱི་དཔལ་
ཡིན༑ ༑ རྣམ་དག་སྲོལ་འདི་བསྲུང་བ་རང་ཉིད་ཀྱི། །ལམ་སུ་ཡེ་ཤེས་སྤྱན་



212 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གྱིས་ཉེར་གཟི གས་ནས། །བསྟན་སྲུང་སྡེ་དཔོན་གུར་མགོན་འཕགས་
ཡུལ་ནས། །བསེ་འབག་འཕུར་ཤེས་ཟོལ་གྱིས་བྱོན་པ་སྙམ། །དེ་ལྟའི་
བྱུང་བ་བརྗོད་པའི་གཏམ། །ལྷ་ཡི་རོལ་མོ་ལྟར་སྙན་ཅིང་། །མུ་ཏིག་ཕྲེང་
འདྲའི་ཡིད་འོང་བ། །གཟུར་གནས་རྣ་བའི་རྒྱན་དུ་སྤེལ། །
གྲུབ་མཐའ་ཐམས་ཅད་ཀྱི་ཁོངས་དང་འདོད་ཚུལ་སྟོན་པ་ལེགས་བཤད་
ཤེལ་གྱི་མེ་ལོང་ལས་ས་སྐྱ་བའི་གྲུབ་མཐའ་བྱུང་ཚུལ་བ ཤད་ཟིན་ཏོ། ། ། །
༦ ཇོ་ནང་བ།
༄༅། །ཀུན་མཁྱེན་ཞེས་སུ་གྲགས་པའི་བ་དན་དཀར། །མཁས་པའི་
མདུན་ས་ཀུན་ཏུ་ཆེར་གཡོ་བ། །དོལ་བུ་བ་ཡིས་རྒྱ་ཆེར་ཕྱེ་བའི་སྲོལ། །ཇོ་
ནང་གྲུབ་མཐར་གྲགས་པའི་བྱུང་བ་གླེང་། །
ཇོ་ནང་བའི་གྲུབ་མཐའ་བྱུང་ཚུལ་ལ་གསུམ། ཇི་ལྟར་བྱུང་བའི་ཚུལ་
དང་། ལུགས་དེའི་གཞན་སྟོང་གི་ལྟ་བའི་འདོད་ཚུལ། དེ་ལྟ་བ་ངན་
པར་བསྒྲུབ་པའོ། །
(༡) ཇོ་ནང་བ་ཇི་ལྟར་བྱུང་བའི་ཚུལ།
༄༅། །ཀུན་སྤངས་ཐུགས་རྗེ་བརྩོན་འགྲུས་ཀྱིས་ཇོ་མོ་ནང་དུ་དགོན་བ
པ་བཏབ། དོལ་བུ་བ་དེར་བཞུགས་ནས་གྲུབ་མཐའ་འདི་རྒྱ་ཆེར་སྤེལ་བས་
དེ་ནས་བཟུང་བརྒྱུད་འཛིན་རྣམས་ལ་ཇོ་ནང་བ་ཞེས་གྲགས།



213
གཉིས་པ་གྲུབ་མཐའ་སོ་སོའི་བྱུང་ཚུལ།
ཇོ་ནང་གི་གྲུབ་མཐའི་རྩ་བའི་ཁོངས་ནི། ཡུ་མོ་མི་བསྐྱོད་རྡོ་རྗེ་སྟེ། དང་
པོ་རྣལ་འབྱོར་བ། ཕྱིས་རབ་ཏུ་བྱུང་ནས་མཚན་དད་པ་རྒྱལ་པོ། སོག་
འདུལ་འཛིན་སོགས་བླ་མ་མང་དུ་བསྟེན། ཁ་ཆེ་པཎ་ཆེན་ཟླ་བ་མགོན་པོ་ལས་
ཆོས་འགའ་ཞིག་གསན། ཟླ་མགོན་གྱི་སློབ་མ་སྒྲོ་སྟོན་གནམ་ལ་བརྩེ གས་ལས་
དུས་འཁོར་རྒྱུད་འགྲེལ་མན་ངག་དང་བཅས་པ་དང༌། སྒྲོན་གསལ་མན་ངག་
དང་བཅས་པ་ཞིབ་ཏུ་གསན། དེ་ནས་འུ་ཡུག་ཏུ་བྱོན་ནས་བསྒོམས་པས་
རྟོ གས་པ་བརྙེས། གཞན་སྟོང་གི་ལྟ་བ་ཐུགས་ལ་ཤར། མངོན་ཤེས་མངའ་
ཞིང༌། བྱ་རོག་དང་སྐྱ་ཀར་སྤྲུལ་པ་སོགས་སྤྲུལ་བསྒྱུར་དུ་མ་མཛད་པས་གྲུབ་
ཐོབ་ཀྱི་གྲགས་པ་ཆེ། དུས་འཁོར་སོགས་ཀྱི་ཡིག་ཆ་འགའ་ཞིག་ཀྱང་མཛད།
དགུང་ལོ་བརྒྱད་ཅུ་གྱ་གཉིས་པ་ལ་གཤེགས།
སློབ་མ་མང་ཡང་གཙོ་བོ་ནི། སྲས་དྷརྨེ་ཤྭ་ར་སྟེ། གྲུབ་ཆེན་ལ་མངའ་
བའི་གཞུང་གདམས་ངག་ཐམས་ཅད་དགུང་ལོ་ཉི་ཤུ་ཚུན་ལ་ཐུགས་སུ་ཆུད།
མཁས་པ་མང་དུ་བསྟེན་ནས་དབུ་ཚད་དང༌། གསང་འདུས། དུས་འཁོར་
ལ་སྦྱངས་པ་རྩལ་དུ་ཐོན། མཁྱེན་རབ་ཤིན་ཏུ་ཆེ་ཞིང་འཇམ་དབྱ ངས་ཀྱི་
སྤྲུལ་པར་ཡང་གྲགས། བརྩམས་ཆོས་ཀྱང་ཐར་ཐོར་ཡོད་པ་འདུག དེའི་བུ་
ཆེན་ནམ་མཁའ་འོད་ཟེར། དེའི་སློབ་མ་དྷརྨེ་ཤྭ་རའི་སྲས་སེ་མོ་ཆེ་བ་ནམ་
མཁའ་རྒྱལ་མཚན། དེ་ལ་འཇམ་གསར་ཤེས་རབ་འོད་ཟེར། འདི་ཡན་
ཆད་དུས་འཁོར་བཀའ་དོག་ཀྱང་། འཇམ་གསར་ནས་བཟུང་ཡངས་སུ་སོང་
ཟེར། དེའི་སློབ་མ་ཀུན་མཁྱེན་ཆོས་སྐུ་འོད་ཟེར། དེའི་སློབ་མ་ཀུན་སྤངས་
ཐུགས་རྗེ་བརྩོན་འགྲུས། འདིས་སྦྱོར་དྲུག་གི་ཡིག་ཆ་མཛད། དེའི་སློབ་མ་ ་



214 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བྱང་སེམས་རྒྱལ་བ་ཡེ་ཤེས། དེ་གཉིས་ཀའི་སློབ་མ་མཁས་བཙུན་ཡོན་ཏན་
རྒྱ་མཚོ། དེའི་སློབ་མ་ཀུན་མཁྱེན་དུ་གྲགས་པ་དོལ་བུ་བ་ཤེས་རབ་རྒྱལ་
མཚན་ཏེ། བླ་མ་སུམ་ཅུ་ལྷག་ཙམ་ལས་མདོ་སྔགས་ཀྱི་ཆོས་རྒྱ་ཆེར་གསན་
ཅིང་། ཁྱད་པར་དུ་སྐྱི་སྟོན་འཇམ་དབྱངས་གྲགས་པ་རྒྱལ་མཚན་ལས་ཕར་
ཚད་མངོན་པ་ཞིབ་ཏུ་སྦྱངས་ནས། དབུས་གཙང་རྣམས་སུ་གྲྭ་སྐོར་མཛད་
པས་མཁས་གྲགས་ཤིན་ཏུ་ཆེ་བ་བྱུང༌། སྐྱི་སྟོན་ལས། དབང་བསྐུར་རང་
ཡང་ཟུར་བཀའ་བདུན་ཅུ་ཙམ་གྱིས་མཚོན་སྔགས་ཀྱི་གདམས་པ་མཐའ་ཡས་་
པ་གསན། ཆོས་ལུང་ཚོགས་ པའི་མཁན་ཆེན་བསོད་ནམས་གྲགས་པ་ལས་
བསྙེན་པར་རྫོགས། འདི་ཡན་ཆད་དུ་ས་སྐྱའི་ཆོས་བརྒྱུད་འཛིན་པ་ཡིན་
ཀྱང་། དགུང་ལོ་སོ་གཅིག་དུས་ཇོ་ནང་དུ་ཕེབས་ནས། མཁས་བཙུན་ཡོན་
ཏན་རྒྱ་མཚོ་ལས་དབང་དང་གདམས་པ་དུ་མ་དང༌། ཁྱད་པར་དུ་དུས་
འཁོར་གྱི་དབང་ཁྲིད་གསན། དེ་ནས་བཟུང་ཇོ་ནང་བའི་ཆོས་བརྒྱུད་ལ་
ཞུགས། སྦྱོར་དྲུག་བསྒོམས་པས་སྲོག་རྩོལ་མཐར་ཕྱིན་པའི་རྟགས་བྱུང་།
དེ་ནས་ཇོ་ནང་གི་གདན་སར་བཞུགས་ནས་སྐུ་འབུམ་ཆེན་པོ་བཞེངས། དེ་
ནས་གཞན་སྟོང་གི་ལྟ་བ་ལ་ཐུགས་ངེས་ཤིན་ཏུ་འདྲོངས་ཏེ། དེ་རྩལ་དུ་
འདོན་པའི་གཞུང་རི་ཆོས་ངེས་དོན་རྒྱ་མཚོ་བྱ་བ་སོགས་བརྩམས་པས། རི་
བོ་བརྩེགས་པས་རྒྱ་མཚོ་རྡོལ་ཞེས་ཟེར་རོ། །
མཁས་པ་མང་པོ་ལ་དུས་འཁོར་རྒྱུད་འགྲེལ་གྱི་བཤད་པ་དང་། གཞན་
སྟོང་གི་ལྟ་བ་རྩལ་དུ་བཏོན་ནས་གསུངས། ལྷ་དུ་མའི་ཞལ་གཟིགས་པ་དང༌།
སྐུའི་བཀོད་པ་གསུམ་དུས་གཅིག་ལ་བསྟན་པ་སོགས་གྲུབ་རྟགས་བསྟན་པ་་་་
.
.



215
གཉིས་པ་གྲུབ་མཐའ་སོ་སོའི་བྱུང་ཚུལ།
དང༌༑ སློབ་མ་མང་པོ་ལ་མདོ་སྔགས་ཀྱི་གཞུང་བཤད་མན་ངག་གནང་བ།
བསྟན་བཅོས་རྩོམ་པ་སོགས་མཁས་པའི་བྱ་བ་རྒྱ་ཆེར་མཛད། སྤྱིར་ཚོགས་
པ་ཉིས་སྟོང་ཙམ་རེ་ཡན་ཆད་དང༌། སྒྲུབ་པ་སྙིང་པོར་བྱེད་པ་རང་ཡང་སྟོང་
ཙམ་རེ་འདུ་བ་བྱུང་། མཆིམས་བློ་བཟང་གྲགས་པས་སྤྱན་རས་གཟི གས་སུ་
གཟི གས་པ། ཉེར་གནས་ནམ་མཁའ་བྱང་ཆུབ་ཀྱིས་འཇམ་པའི་དབྱ ངས་སུ་
མཐོང་བ་སོགས་ཀྱི་ལོ་རྒྱུས་མང་།
སློབ་མ་བསམ་གྱིས་མི་ཁྱབ་པ་བྱོན་པ་ལས། ལོ་ཙཱ་བ་བློ་གྲོས་དཔལ་
དང་། ས་བཟང་མ་ཏི་པཎ་ཆེན་གཉིས་ཐུགས་སྲས་སུ་བྱེད། ཕྱོགས་ལས་
རྣམ་རྒྱལ་སོགས་འཕྲིན་ལས་ཀྱི་རྒྱུན་སྐྱོང་བའི་མཁས་པ་མང་དུ་བྱོན། །
ཕྱོགས་རྒྱལ་བ་ནི། ས་སྐྱར་སློབ་གཉེར་མཛད་པས་མཁས་པ་ཆེན་པོར་
གྱུར། ཐོག་མར་གཞན་སྟོང་གི་ལྟ་བ་ཐུགས་ལ་མ་འཐད་ནས་ཇོ་ནང་དུ་རྩོད་
པར་ཕེབས་པ་དོལ་བུ་བ་ཆེན་པོས་ལུང་རིགས་ཀྱི་འབེལ་གཏམ་མཛད་པས་་་༌་
ཐུགས་ལ་མི་བདེ་བ་མེད་པར་སོང་ནས་སློབ་མར་གྱུར་ཏེ་མདོ་སྔགས་ཀྱི་་་་་་་
བ ཤད་པ་དུ་མ་དང་ཁྱད་པར་དུ་དུས་འཁོར་གྱི་དབང་ཁྲིད་རྫོགས་པར་་་་་་་
གསན༑ ཀུན་མཁྱེན་བུ་སྟོན་ལ་ཡང་ཆོས་མང་དུ་ཞུས། ངམ་རིངས་ཀྱི་
ཆོས་དཔོན་མཛད་ཅིང་། ཕར་ཚད་ཀྱི་གཞུང་མང་པོ་བརྩམས། དེའི་སློབ་
མ་ཉ་དབོན་ཀུན་དགའ་དཔལ་ཞེས་གྲགས་པའི་མཁས་པ་ཆེན་པོ་དེ་བྱོན། རྗེ་
ཐམས་ཅད་མཁྱེན་པ་ཙོང་ཁ་པས་ཀྱང་། ཕྱོགས་རྒྱལ་བ་ལས་དུས་འཁོར་
དང་། ཉ་དབོན་ལས་ཕར་ཕྱིན་སོགས་གསན། དེ་ཕྱིན་ཆད་ནས་དུས་འཁོར་
གྱི་དབང་བཤད་རྒྱུན་རྒྱ་ཆེར་འཕེལ་ཡང་། གཞན་སྟོང་གི་ལྟ་བ་ནི་མཁས་



་
L་
216 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གྲུབ་དུ་མས་མགྲིན་གཅིག་ཏུ་བཀག་པས་བག་ལ་ཞ་ བར་ གྱུར་ནའང་། ཕྱིས་
སུ་ཇོ་ནང་ཀུན་དགའ་གྲོལ་མཆོག་དང༌། ཁྱད་པར་དུ་གྲོལ་མཆོག་གི་སྐྱེ་བ་ཏཱ་
ར་ནཱ་ཐས་སྐྱར་གསོས་ཀྱིས་གསོ་བར་མཛད་ནས་འཆད་སྤེལ་དང་ཡིག་འཇོག་་
ཀྱང་མང་དུ་མཛད། རྟག་བརྟན་ཕུན་ཚོགས་གླིང་བཏབ་ནས་རྟེན་བཞེངས་
དཔེ་བྲལ་དང་། ཇོ་ནང་ལུ གས་ཀྱི་བསྟན་བཅོས་དུ་མའི་ པར་བསྒྲུབས།
ཚོགས་པའང་མང་དུ་འདུས། རིན་སྤུ ངས་སྡེ་བ་ཀརྨ་བསྟན་སྐྱོང་དབང་པོ་
དང་ཡོན་མཆོད་དུ་གྱུར་པས་ལུགས་གཉིས་ཆ་ནས་གཟི་བརྗིད་ཆེ་ཙམ་བྱུང་།
མི་རིང་བར་རིན་སྤུངས་པའི་མངའ་ཐང་ཉམས་ཤིང་། ཏཱ་ར་ནཱ་ཐ་གཤེགས་
རྗེས་གོང་ས་ལྔ་བ་ཆེན་པོས་དགོན་པ་དགེ་ལུ གས་པར་བསྒྱུར་ནས་དགའ་་་་་་
ལྡན་ཕུན་ཚོགས་གླིང་ཞེས་བཏགས། ཆོས་ལུང་བྱང་རྩེ་སོགས་ཇོ་ནང་གི་
དགོན་པ་གཞན་རྣམས་ཀྱང་དགེ་ལུགས་པར་བསྒྱུར། གསུང་རབ་ཀྱི་པར་
ཕལ་ཆེ་བ་ཡངང་མི་མངོན་དབྱིངས་སུ་རྒྱས་བཏབ་པས། དེང་སང་གི་དུས་སུ་
མདོ་ཁམས་ཛ་ཐང་དུ་ཇོ་ནང་ཀུན་མཁྱེན་གྱི་སློབ་དྲུང་བཀའ་བཞི་བུ་རིན་་་་་
ཆེན་དཔལ་གྱིས་བཏབ་པའི་དགོན་པ་དང༌། དེ་ལས་འཕེལ་བའི་དགོན་ཉག་
ཉོག་འགའ་ཞིག་ཡོད་སྐད་ལས། དབུས་གཙང་དུ་ཇོ་ནང་གི་གྲུབ་མཐའ་
འཛིན་པའི་སྡེ་གཅིག་ཀྱང་མེད་ལ། སྒྲུབ་ཐབས་རིན་ཆེན་འབྱུང་གནས་ཙམ་
མ་གཏོ གས་ཇོ་ནང་་གི་ཆོས་རྒྱུན་རྣམས་ ཀྱང་འཇའ་ལུས་གྲུབ་ཟིན་ཏོ། །
གཞན་སྟོང་གི་ལྟ་བའི་ཁུངས་ནི་ཡུ་མོ་མི་བསྐྱོད་རྡོ་རྗེ་ལས་བྱུང་བ་སྟེ།
དེ་ཉིད་ཀྱིས་དུས་ཀྱི་འཁོར་ལོའི་སྦྱོར་དྲུག་བསྒོམས་པས་སྟོང་གཟུགས་ཀྱི་ལྷ་་་་
སྐུའི་རྣམ་པ་ནང་ནས་ཤར་བས་འཁྲུལ་གཞི་བྱས་ཏེ་དྲང་དོན་གྱི་མདོ་དང༌།



217
གཉིས་པ་་གྲུབ་མཐའསོ་སོའི་བྱུང་ཚུལ།
རྒྱུད་འགའ་ཞིག་གི་ཚིག་ཟིན་ཙམ་ལ་བ རྟེན་ནས་གཞན་སྟོང་དོན་དམ་པའི་་་
བདེན་པ་རྟག་བརྟན་ཐེར་ཟུག་བརྟན་གཡོ་ཐམས་ཅད་ལ་ཁྱབ་པ། བདེ་
གཤེགས་སྙིང་པོ་དང་དོན་གཅིག་པ་ག ཞིའི་གནས་ཚུལ་ལ་ཡོད་པ་དེ་ཉིད། །
རྣལ་འབྱོར་དྲུག་གི་རིམ་པས་ཉམས་སུ་བླངས་པས་འབྲས་བུ་ཆོས་ཉིད་ཀྱི་སྐུ་་་
མངོན་དུ་འགྱུར་བའི་འགལ་འདུའི་ཕུང་པོ་ཅན་འདི་རྟོག་པ་ལ་ཤར་ནས་དེ་་་་
ལ་གཞན་སྟོང་གི་ལྟ་བའི་ཐ་སྙད་བྱས་ཏེ་དུས་འཁོར་གྱི་ཁྲིད་དང་བསྲེས་ཏེ་་་་
ལྐོག་ཆོས་སུ་བཤད་པ། སློབ་མའི་རིམ་པ་གཅིག་ནས་གཅིག་ཏུ་བརྒྱུད་དེ་དོལ་
བུ་བ་ཤེས་རབ་རྒྱལ་མཚན་གྱི་བར་དུ་བྱུང༌། འོན་ཀྱང་དེ་ཡན་ཆད་དུ་ངག་
སྒྲོས་ཙམ་ལས་ལྟ་བ་དེ་རྩལ་དུ་བ ཏོན་པའི་ཡིག་ཆ་སོགས་མ་བྱུང་ཞིང་། ཚོས་
བརྒྱུད་འཛིན་པ་རྣམས་ཀྱང་ཉམས་མྱོང་བཟང་བ་ཙམ་གྱི་རྣལ་འབྱོར་བ་་་་་་
འབའ་ཞིག་ཏུ་ཟད་པས་ལུང་རིགས་ཀྱི་སྒྲུབ་བྱེད་རྒྱ་ཆེར་སྤྲོས་པའི་བ ཤད་པ་་་་
མ་བྱས་པའི་དབང་གིས་གྲ གས་ ཀྱང་མི་ཆེའོ། ། །
དོལ་བུ་བས་ལྟ་བ་དེ་སྟོན་པའི་བསྟན་བཅོས་ངེས་དོན་རྒྱ་མཚོར་གྲགས་་
པ་དང༌། གཞན་ཡང་བཀའ་བསྡུ་བཞི་བ་བྱ་བ་སོགས་ཐོར་བུ་མང་དུ་
བ རྩམས་ཤིང་། ལུང་རི གས་ཀྱི་སྒྲུབ་བྱེད་མང་དུ་བཀོད་ནས་གཞན་སྟོང་
དོན་དམ་པའི་ལྟ་བ་ཞེས་པའི་གྲུབ་མཐའི་རྐང་བཙུགས། དེའི་རྗེས་འབྲང་
ཕྱོགས་ལས་རྣམ་རྒྱལ་གྱིས། འཁྲུལ་འཇོམས་ཆེ་ཆུང་གཉིས་དང་། ཉ་
དབོན་ཀུན་དགའ་དཔལ་གྱིས་གྲུབ་མཐའ་འོད་གསལ་རྒྱན་ཞེས་བྱ་བ་སོགས་་
བརྩམས༑ དེ་ནས་བཟུང་ཇོ་ནང་བའི་ལྟ་གྲུབ་འདི་གྲགས་ཆེ་བར་གྱུར།
-
--



218 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ལཚུ།
(༢) ཇོ་ནང་བའི་གཞན་སྟོང་གི་ལྟ་བའི་
འདོད་ཚུལ།
༄༅། །གཞན་སྟོང་གི་ལྟ་བའི་འདོད་ཚུལ་ནི། དེ་ཡང་ངེས་དོན་རྒྱུ་
མཚོར་གྲགས་པ་དེར་འདི་བཞིན་དུ་བཞག་སྟེ། ཆོས་ཐམས་ཅད་ཡིན་ལུགས་
དོན་དམ་པའི་བདེན་པ་དེ་རྟག་པ་བརྟན་པ་ཐེར་ཟུག་པ། དེ་ཉིད་ཀུན་གཞི་
ལ་རྣམ་ཤེས་དང་ཡེ་ཤེས་གཉིས་སུ་ཡོད་པའི་ཡེ་ཤེས་ཡིན་ཅིང་། དེ་ཉིད་དོན་
དམ་ཆོས་ཉིད་ཀྱི་དཀོན་མཆོག་གསུམ་དང༌། དེ་ཉིད་བརྟན་གཡོ་ཀུན་ལ་
ཁྱབ་པར་བཞུགས་པའི་དབྱིངས་རིག་དབྱེར་མེད་ཀྱི་ལྷ་ཚོགས་དང༌། དེ་
ཉིད་བདེ་གཤེགས་སྙིང་པོ་དང་། རང་བཞིན་དུ་གནས་པའི་རིགས་དང་།
རྒྱུད་སྡེར་གསུངས་པའི་རིགས་བརྒྱ་སོགས་དང་དོན་གཅིག་ཅིང་། དེ་ཉིད་
གཞི་འབྲས་དབྱེར་མེད་ཀྱི་རྒྱུད་དུ་བཞུགས་ཚུལ་དང་། དེ་ཉིད་ཆོས་སྐུའི་
གནས་སྐབས་གསུམ་དུ་ཡོད་ཚུལ་དང་། དེ་ཉིད་གཞི་ལ་རྟག་ཏུ་བཞུགས་
ཀྱང་རྣམ་ཤེས་ལ་གཏན་མི་སྣང་བར་འདོད་ཅིང་། གཞིའི་གནས་ཚུལ་དེ་
ལྟར་ཡིན་པ་དེ་ཉིད་རྣལ་འབྱོར་དྲུག་གི་རིམ་པས་ཉམས་སུ་བླངས་པས་འབྲས་
བུ་ཆོས་ཉིད་ཀྱི་སྐུ་མངོན་དུ་འགྱུར་ཚུལ་སོགས་རྒྱས་པར་བསྟན་ཅིང་། དེ་
རྣམས་ཀྱང་དེ་བཞིན་གཤེགས་པའི་སྙིང་པོའི་མདོ་དང་། རྔ་བོ་ཆེའི་མདོ་
དང་། ཡེ་ཤེས་སྣང་བ་རྒྱན་གྱི་མདོ་དང༌། དཔལ་ཕྲེང་སེང་གེའི་ང་རོའི་མདོ་
དང་༑ འཕེལ་བ་དང་འགྲིབ་པ་མེད་པར་བསྟན་པའི་མདོ་དང་། མྱ་ངན་ལས་



གཉིས་པ་གྲུབ་མཐའ་སོ་སོའི་བྱུང་ཚུལ།
219
འདས་པའི་མདོ་དང༌། ཕལ་པོ་ཆེ་དང་། དཀོན་མཆོག་བརྩེ གས་པ་དང་།
གསེར་འོད་དམ་པ་སོགས་ལས་གསལ་བར་གསུངས་ཤིང་། བཀའ་ཐ་མའི་
དགོངས་འགྲེལ་རྒྱུད་པ་ལ་རྩ་འགྲེལ་སོགས་དང་། འཕ གས་པ་ཀླུ་སྒྲུབ་ཀྱིས་
དབུ་མ་ལ་བསྟོད་པ་སོགས་ཀྱིས་ཀྱང་རྒྱས་པར་གཏན་ལ་ཕབ་པས། འདི་ནི་
ཤིང་རྟ་ཆེན་པོ་རྣམས་ཀྱིས་བཀྲལ་བ། གྲུབ་པ་བརྙེས་པའི་རྣལ་འབྱོར་བ་
རྣ མས་ཀྱིས་བསྒོམས་པ། ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་རྣམས་ཀྱིས་བཞེད་པ་ཕྱིན་ཅི་མ་ལོག་པ་ཡིན་གྱི། ཀུན་རྫོབ་ཀྱི་ཆ་འདི་
རྣམས་ནི་རང་སྟོང་། ཆད་སྟོང་། དགག་སྟོང་། ཉི་ཚེ་བའི་སྟོང་པ་ཡེ་
ནས་མེད་པ་ཐར་པ་འདོད་པ་རྣམས་ཀྱིས་ཀྱང་རྣམ་པ་ཐམས་ཅད་དུ་དོར་་་་་་་
བར་བྱ་བ་ཡིན་ནོ། །ཞེས་བྲིས་སོ།།
(༣) ཇོ་ནང་བའི་ལྟ་བ་ངན་པར་བསྒྲུབ་པ།
༄༅། །དེ་ལྟ་བ་ངན་པར་བསྒྲུབ་པ་ནི། ཀུན་མཁྱེན་དོལ་བུ་བ་ཆེན་
པོ་ནི་བསམ་གྱིས་མི་ཁྱབ་པའི་སྐྱེས་བུ་དམ་པ་ཡིན་པར་གྲགས་ཤིང་གྲུབ་པས།
བཅོམ་ལྡན་འདས་ཀྱིས་ཀྱང་གདུལ་བྱ་འགའ་ཞིག་ལ་སྐབས་ལ་ལར་གང་ཟག་་
གི་བདག་ཡོད་པར་གསུངས་པ་དང་མཚུངས་པའི་དགོངས་གཞི་དགོས་པ་་་་༌་
ཁྱད་པར་ཅན་ཡོད་སྲིད་ཀྱང་། སྒྲས་ཟིན་ལ་ལྟ་བའི་བཞེད་ཚུལ་དེ་མུ་སྟེགས་
ཀྱི་འདོད་པ་དང་ཀུན་ནས་མཚུངས་པར་སྣང་སྟེ། ཇི་ལྟར་ཞེ་ན། མུ་སྟེགས་
སྒྲའི་ཚངས་པ་སྨྲ་བ་རྣམས་འདི་སྐད་ཅེས། ཤར་དང་ནུབ་ལ་སོགས་པའི་



220 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཕྱོགས་ཀྱི་ཆ་དང་བྲལ་བ། སྐྱེ་བ་མེད་པ། འཇིག་པ་མེད་པ། སྒྲའི་རང་
བཞིན་གྱི་ཚངས་པ་གང་ཡིན་པ་དེའི་ཡོངས་སུ་འགྱུར་བ་ནི། གཟུགས་ལ་
སོགས་པའི་དངོས་པོའི་ཚོགས་འདི་ཡིན་ནོ་ཞེས་ཤེས་པར་བྱའོ། །
ཇི་སྐད་དུ། ཐོག་མཐའ་མེད་པའི་ཚངས་པ་ནི། །སྒྲ་ཡི་དེ་ཉིད་དང་ཡི་
གེ ། གང་ལ་འགྲོ་བའི་ཐ་སྙད་འབྱུང་། །དོན་གྱི་དངོས་པོར་ཡོངས་འགྱུར་
བ༑ ༑ ཞེས་བཤད་དོ། །འདི་སྒྲའི་དེ་ཁོ་ན་ཉིད་ཡིན་པས་སྒྲའི་དེ་ཁོ་ན་
ཉིད་ཅེས་བྱའོ། །འདི་ནི་སྒྲའི་ཕྱིན་ཅི་མ་ལོག་པའི་ངོ་བོ་ཞེས་བྱ་བའི་དོན་
ཏོ༑ ༑ མཆོག་ནི་ཞེས་བྱ་བ་ནི་ཨོ་གྱི་བདག་ཉིད་དོ། །ཨོཾ་ནི་སྒྲ་ཐམས་ཅད་
དང་དོན་ཐམས་ཅད་ཀྱི་རང་བཞིན་ ཡིན་ པར་གྲགས་སོ། །དེ་ཡང་རིག་བྱེད་
ཡིན་ཏེ། འདི་ནི་ཡི་གེ་དང་ཚིག་གི་རིམ་པའི་ངོ་བོས་གནས་པའི་རིག་བྱེད་
དེ་རྟོ གས་པའི་ཐབས་ཡིན་ཏེ། དེའི་གཟུགས་ཀྱི་ཚུལ་དུ་གནས་པའོ། །
ཚངས་པ་མཆོག་གི་བདག་ཉིད་དེ་ནི་མངོན་པར་མཐོ་བ་དང་ངེས་པར་་
ལེགས་པའི་དམ་པ་འབྲས་བུའི་ཆོས་རྗེས་སུ་འཛིན་པས། ནང་གི་བྱེད་པས་
མ་མཐོང་བའོ་ཞེས་ཟེར་རོ། །
དེ་བཞིན་དུ་ཇོ་ནང་བ་ན་རེ། དོན་དམ་པའི་ལྷ་དང་སྔགས་དང་རྒྱུད་
དང་དཀྱིལ་འཁོར་དང་ཕྱག་རྒྱ་ལ་སོགས་པ་ཡང་བདེ་བར་གཤེགས་པའི་སྙིང་
པོའི་མིང་གིས་བསྟན་པའི་རྟག་པ། བརྟན་པ། ཐེར་ཟུག་པ། བདག་
དམ་པའི་ཕ་རོལ་ཏུ་སོན་པ། གཅིག་ཏུ་གཙང་བ། སྟོབས་སོགས་ཡོན་ཏན་
ཐམས་ཅད་གདོད་མ་ནས་རང་ཆས་སུ་གནས་པ། བརྟན་པ་དང་གཡོ་བའི་
འཇིག་རྟེན་ཐམས་ཅད་ལ་གདོད་མ་ནས་ཁྱབ་པར་ཡོད་པ་དེ་ནི་ཀུན་རྫོབ་་་



221
1
，
，
，
，
1
，
1
གཉིས་པ་གྲུབ་མཐའ་སོ་སོའི་བྱུང་ཚུལ།
རང་སྟོང་འདི་དག་གི་གཞིའི་ཡིན་ལུགས་ཡིན་ནོ། །ཞེས་ཟེར་རོ། །
དེས་ན་མུ་སྟེགས་སྒྲའི་ཚངས་པ་སྨྲ་བ་རྣམས་ཀྱིས་དངོས་པོ་ཐམས་ཅད་་
སྒྲའི་འགྱུར་བ་དང་ རང་བཞིན་ཅན་དུ་ཁས་ལེན་པར་བྱེད་ལ། ཇོ་ནང་བས་
ཀྱང་རྟག་བརྟན་བརྟན་གཡོ་ཀུན་ལ་ཁྱབ་པ་ཞིག་ཀུན་གྱི་ཡིན་ལུགས་སུ་འདོད་
པར་སྣང་བས་ཁྱད་པར་ཅུང་ཟད་ཀྱང་ཡོད་པ་མ་ཡིན་ནོ། །
གཞན་ཡང་ཇོ་ནང་བས་ཐར་པ་ཐོབ་ཚུལ་སྨྲ་བ་ཡང་ཕྱི་རོལ་གྲངས་ཅན་
པ་དང་ཁྱད་པར་མི་སྣང་སྟེ། གྲངས་ཅན་དག་ནི་ཤེས་བྱ་ཉེར་ལྔར་འདུས་
ལ། དེ་ལ་ཉེར་བཞི་ནི་བོན་པོ་ཡིན་ཞིང་ཉེར་ལྔ་བ་ཤེས་པ་རིག་པ་སེམས་པ་་
ཅན་གྱི་རང་བཞིན་རྟག་པ། བརྟན་པ། བརྟན་གཡོ་ཀུན་ལ་ཁྱབ་པ།
འདུས་མ་བྱས་པ། འགྲོ་འོང་སོགས་ཀྱི་བྱ་བ་དང་བྲལ་བའི་རང་བཞིན་གྱི་
བདག་ཏུ་ཁས་ལེན་ལ། དེ་ཡང་ཤེས་རིག་གི་སྐྱེས་བུ་ཡུལ་ལ་ལོངས་སྤྱོད་པའི་
འདོད་པ་བྱུང་བ་ན་གཙོ་བོས་རྣམ་འ གྱུར་གྱི་ཚོགས་ཐམས་ཅད་སྤྲུལ་བར་་་་
བྱེད༔ དེ་ལ་བློ་བེམ་པོའི་རང་བཞིན་ཅན་གྱིས་ཞེན་པར་བྱེད། ཞེན་པར་
བྱས་པའི་དོན་ལ་སྐྱེས་བུས་ལོངས་སྤྱོད་པར་བྱེད་དོ། །
དེས་ན་སྔར་འཁོར་བའི་གནས་སྐབས་ན་ཤེས་རིག་གི་སྐྱེས་བུ་ཡན་གར་་
བ་ནམ་ཡང་མ་མཐོང་ཞིང་། སྐྱེས་བུ་དང་ལོངས་སྤྱད་བྱ་རྣམས་གཅིག་ཏུ་
ཞེན་པའི་དབང་གིས་འཁོར་བར་འཁོར་ཞིང་སྡུག་བསྔལ་མྱོང་བ་ཡིན་ལ། དེ་
ནས་བསམ་གཏན་བསྒོམས་ཏེ་གོམས་པ་རབ་ཏུ་གྱུར་པ་ན། སྐྱེས་བུ་ཡུལ་ལ་
འདོད་ཞེན་ཇེ་ཆུང་ཇེ་ཆུང་དུ་སོང་སྟེ། ལྷའི་མིག་གིས་བལྟས་པས་གཙོ་བོ་
སྐྱེངས་པའི་ཚུལ་གྱིས་རྣམ་འགྱུར་གྱི་ཚོགས་སྤྲུལ་བར་མི་བྱེད་ཅིང་། རྣམ་



T
222 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འགྱུར་རྣམས་ཀྱང་གང་ལ་དངོས་སུ་སྐྱེས་པ་དེ་ཉིད་ལ་དང་པོར་ཐིམ་ཞིང་་་་
མཐར་རྣམ་འགྱུར་གཙོ་བོའི་ངང་ལ་ཞི་ཞིང་། གཙོ་བོ་ནི་ནམ་ཡང་མི་གསལ་
བ་ནུས་པའི་ངོ་བོར་གནས་པ་ཡིན་པས། དེ་ལྟར་འཇིག་རྟེན་པ་རང་ཉིད་
ཀྱིས་མཐོང་བའི་ལམ་དུ་འགྱུར་ཚད་འདི་དག་ཀུན་ནམ་མཁའ་ལ་འཇའ་ཡལ་་
བ་ལྟར་དུ་དག་ནས། བདག་ཤེས་རིག་གི་སྐྱེས་བུ་ཉག་གཅིག་གནས་ཀྱི།
གཞན་ཅུང་ཟད་ཀྱང་མི་སྣང་བར་གྱུར་པ་ན་ཐར་པ་ཐོབ་ཅེས་འདོད་ལ། དེ་
བཞིན་དུ་ཇོ་ནང་བས་ཀྱང་ཆོས་ཀུན་གྱི་ཡིན་ལུགས་དེ་གདོད་མ་ནས་རྟག་་་་་་
པར་གནས་ཀྱང་ཡུལ་ལ་ཞེན་པའི་དབང་གིས་མ་མཐོང་ལ། དེ་ནས་རྣལ་
འབྱོར་བསྒོམས་པས་སྨིག་རྒྱུ་དང་དུ་བ་སོགས་ཀྱི་རང་བཞིན་དུ་མཐོང་ཞིང་
མཐར་ཐུག་སངས་རྒྱས་ཐོབ་ན་དེ་བཞིན་ཉིད་རྟག་པ་ཉག་གཅིག་སྣང་གི་་་"""
གཞན་ཅུང་ཟད་ཀྱང་མི་སྣང་ཞིང་། ཀུན་རྫོབ་རང་སྟོང་ཐམས་ཅད་ཡེ་མེད་
ལ་སོང་བས་དོན་དམ་ཡན་གར་བ་སྣང་བས་ན་སངས་རྒྱས་ཐོབ་ཅེས་འདོད་་་
དོ། ། དེས་ན་འདོད་ཚུལ་དེ་གཉིས་ཀུན་ནས་མཚུངས་ཤིང་བཟང་ངན་གྱི་
ཁྱད་པར་ཅུང་ཟད་ཀྱང་མི་འདུག་པ་ནི་བློ་གྲོས་དང་ལྡན་པ་སུས་དཔྱད་ཀྱང་་་
ཤེས་པར་སྣང་བས་སོ། ། །
ཡང་ཇོ་ནང་བ་ན་རེ། ད་ལྟར་གྱི་ཀུན་གཞིའི་རྣམ་ཤེས་ལ་སོགས་པ་
ཚོགས་བརྒྱུད་འདུས་པ་འདི་དག་དྲི་མའི་རང་བཞིན་ཅན་ནོ་ཟེར་བ་ནི།
དྲི་མ་སེམས་ཀྱི་རང་བཞིན་དུ་ཁས་བླངས་པའི་མུ་སྟེགས་དཔྱོད་པ་བ་དང་་་་
མཚུངས་ལ། དྲི་མ་སེམས་ཀྱི་རང་བཞིན་ལ་ཞུགས་པས་དེ་སྤངས་པའི་ཕྱིར་
དུ་གཉེན་པོ་ལ་འབད་ཀྱང་དོན་མེད་པ་ཁོ་ནར་འགྱུར་བས་ཐར་པ་འདོད་་་ཟབ་



གཉིས་པ་གྲུབ་མཐའ་སོ་སོའི་བྱུང་ཚུལ། 223
ཀྱང་འཁོར་བ་སྒྲུབ་པར་ཟད་དོ། །ཡང་ཇོ་ནང་བས། ཀུན་རྫོབ་འདི་
རྣམས་འཁྲུལ་སྣང་ཁོ་ནར་ཁས་བླངས་ནས་འདི་ལས་ལོག་ན་དོན་དམ་རྟག་པ་
གྲུབ་པར་ཁས་ལེན་པ་ནི། མུ་སྟེགས་རིག་བྱེད་གསང་བའི་མཐའ་སྨྲ་བ་དག་
སྣ་ཚོགས་འདི་ནི་འཁྲུལ་སྣང་ཁོ་ན་ཡིན་ལ། འདི་ལས་ལོག་ན་གཟུང་འཛིན་
གཉིས་མེད་ཀྱི་ཤེས་པ་རྟག་པ་ཀུན་ལ་ཁྱབ་པ་དེ་ནི་ཐར་པའི་རང་བཞིན་དུ་་་་
གནས་ལ། སྲོག་ཆགས་རྣམས་ལ་བདག་མི་གཅིག་པ་རེ་རེ་ཡོད་པ་དེ་ཉིད་
ཐར་པ་ཐོབ་པ་ན་བདག་ཆེན་པོའི་ངང་དུ་ཐིམ་པར་འགྱུར་བར་འདོད་པ་་་་༌་
དང་མཚུངས་ཏེ། མིང་སོ་སོ་བ་ཙམ་ལས་དོན་ལ་ཐར་པ་རྟག་པར་འདོད་པ་
དང་༑ གྲོལ་ཚུལ་དང་འཁོར་ཚུལ་མཚུངས་པར་འདུག་པའི་ཕྱིར་རོ། །
གཞན་ཡང་ཇོ་ནང་བས་བཞག་པའི་ལྟ་བ་འདི་ལ་རྟག་ཆད་གཉིས་ཀའི་་
སྐྱོན་ཆགས་པར་སྣང་སྟེ། དོན་དམ་རང་བཞིན་རྟག་པའི་རང་བཞིན་དུ་
ཡོད་པར་ཁས་བླངས་པས་རྟག་པའི་མཐར་ལྷུང་ལ། ཀུན་རྫོབ་སྔར་འཁོར་
བའི་གནས་སྐབས་ན་ཡོད་ལ་སངས་རྒྱས་པ་ན་མེད་ཟེར་བས་ཆད་པའི་མཐར་
ལྷུང་བའི་ཕྱིར་རོ། །
ཇོ་ནང་བས་གཞན་སྟོང་དོན་དམ་པའི་བདེན་པ་རྟག་བརྟན་ཐེར་ཟུག་་་
བརྟན་གཡོ་ཀུན་ལ་ཁྱབ་པ་འདོད་པའི་ཤེས་བྱེད་དུ་བདེར་གཤེགས་སྙིང་པོའི་་
མདོ་དང༌། དུས་འཁོར། ཆོས་དབྱིངས་བསྟོད་པ་སོགས་མདོ་རྒྱུད་བསྟན་
བཅོས་ཀྱི་ལུང་མང་པོ་ཞིག་དྲངས་ནའང་། དེ་དག་ནི་དགོངས་གཞི་དགོས་
པ་དངོས་ལ་གནོད་བྱེད་གསུམ་ཚང་བའི་སྒོ་ནས་དྲང་དོན་དུ་འགྲེལ་དགོས་པ་
ཤ་སྟག་སྟེ། སེམས་ཅན་ལ་སྟོབས་དང་མི་འཇིགས་པ་སོགས་ཡོད་པར་



224 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གསུངས་པ་ནི། སེམས་ཅན་རང་བཞིན་གྱིས་རྣམ་པར་དག་པའི་དྲི་མ་
སྦྱངས་པས་དེ་དག་འབྱུང་བའི་གཞི་ཙམ་ལ་དགོངས་ལ། དེ་བཞིན་གཤེགས་
པའི་སྙིང་པོ་རྟག་བརྟན་ཡོད་པར་གསུངས་པ་ཡང་མུ་སྟེགས་ཅན་དྲང་བའི་་་
དོན་དུ་དེ་བཞིན་ཉིད་ལ་དགོངས་ནས་གསུངས་པའི་དྲང་དོན་ཡིན་གྱི།
ངེས་པའི་དོན་ཡིན་ན་མུ་སྟེགས་བྱེད་ཀྱི་བདག་ཏུ་ལྟ་བ་དང་ཁྱད་པར་མེད་པ་་
སངས་རྒྱས་རང་ཉིད་ཀྱིས་གསལ་བོར་གསུངས་ཏེ། ལང་ཀར་གཤེགས་པ་
ལས༑ བྱང་ཆུབ་སེམས་དཔའ་བློ་གྲོས་ཆེན་པོས། བཅོམ་ལྡན་འདས་ལ་འདི་
སྐད་ཅེས་གསོལ་ཏོ། །
བཅོམ་ལྡན་འདས་ཀྱིས་དེ་བཞིན་གཤེགས་པའི་སྙིང་པོ་གསུངས་པ་དེ། །
བཅོམ་ལྡན་འདས་ཀྱིས་རང་བཞིན་གྱིས་རྣམ་པར་དག་པ་ཐོག་མ་ནས་རྣམ་་་
པར་དག་པ་ཉིད་མཚན་སུམ་ཅུ་རྩ་གཉིས་དང་ལྡན་པ་སེམས་ཅན་གྱི་ལུས་ཀྱི་་
ནང་ན་མཆིས་པར་བརྗོད་དེ། བཅོམ་ལྡན་འདས་ཀྱིས་རིན་པོ་ཆེ་རིན་ཐང་
ཆེན་པོ་གོས་དྲི་མ་ཅན་གྱིས་ཡོངས་སུ་དཀྲིས་པ་ལྟར། ཕུང་པོ་དང་ཁམས་
དང་སྐྱེ་མཆེད་ཀྱི་གོས་ཀྱིས་ཡོངས་སུ་དཀྲིས་པ། འདོད་ཆགས་དང་ཞེ་སྡང་
དང་གཏི་མུག་གིས་ཟིལ་གྱིས་ནོན་པ། ཡོངས་སུ་རྟོ གས་པའི་དྲི་མས་དྲི་མ་
ཅན་དུ་གྱུར་པ། རྟག་པ་བརྟན་པ་ཐེར་ཟུག་པར་ནི་བརྗོད་ན། བཅོམ་ལྡན་
འདས་དེ་བཞིན་གཤེགས་པའི་སྙིང་པོ་སྨྲ་བ་ནི་མུ་སྟེགས་བྱེད་ཀྱི་བདག་ཏུ་སྨྲ་་་
བ་དང་ཇི་ལྟར་འདྲ་བ་མ་ལགས། བཅོམ་ལྡན་འདས་མུ་སྟེགས་རྣམས་ཀྱང་
རྟག་པ་བརྟན་པ་ཡོན་ཏན་མེད་པ། ཁྱབ་པ་མི་འཇིག་པའོ། །ཞེས་རྟག་
ཏུ་སྨྲ་བ་རྟོག་པར་བགྱིད་དོ། །
-



225
གཉིས་པ་གྲུབ་མཐའ་སོ་སོའི་བྱུང་ཚུལ།
བཅོམ་ལྡན་འདས་ཀྱིས་བཀའ་སྩལ་བ། བློ་གྲོས་ཆེན་པོ། ངས་དེ་
བཞིན་གཤེགས་པའི་སྙིང་པོ་བསྟན་པ་ནི། མུ་སྟེགས་བྱེད་ཀྱི་བདག་ཏུ་སྨྲ་བ་
དང་མཚུངས་པ་མ་ཡིན་ཏེ། བློ་གྲོས་ཆེན་པོ། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོ གས་པའི་སངས་རྒྱས་རྣམས་ནི། སྟོང་པ་ཉིད་
དང༌། ཡང་དག་པའི་མཐའ་དང༌། མྱ་ངན་ལས་འདས་པ་དང༌། མ་སྐྱེས་
པ་དང༌། མཚན་མ་མེད་པ་དང་། སྨོན་པ་མེད་པ་ལ་སོགས་པའི་ཚིག་གི་
དོན་ལ་དེ་བཞིན་གཤེགས་པའི་སྙིང་པོར་བསྟན་པར་བྱས་ནས། བྱིས་པ་
རྣམས་བདག་མེད་ པས་འཇིགས་པར་ གྱུར་ པའི་གནས་རྣམས་སྤང་བར་བྱ་་་༌
བའི་དོན་དུ་དེ་བཞིན་གཤེགས་པའི་སྙིང་པོའི་སྒོ་བསྟན་པས་རྣམ་པར་མི་རྟོག་
པའི་གནས་སྣང་བ་མེད་ པའི་སྤྱོད་ཡུལ་བསྟན་ཏོ། །
བློ་གྲོས་ཆེན་པོ། མ་འོངས་པ་དང་ད་ལྟར་བྱུང་ བའི་བྱང་ཆུབ་སེམས་
དཔའ་རྣམས་ཀྱིས་བདག་ལ་མངོན་པར་ཞེན་པར་མི་བྱའོ། །བློ་གྲོས་ཆེན་
པོ༑ དཔེར་ན་རྫ་མཁན་ནི་འཇིམ་པའི་ཕུང་པོ་གཅིག་ལས་ལག་པ་དང་བཟོ་
དང་༑ ལག་བཟུང་དང་ཆུ་དང་སྲད་བུ་དང་ནན་ཏན་དང་ལྡན་པ་ལས་སྣོད་
རྣམ་པ་སྣ་ཚོགས་བྱེད་དོ། །བློ་གྲོས་ཆེན་པོ། དེ་བཞིན་དུ་དེ་གཤེགས་པ་
རྣམས་ཀྱང་ཆོས་ལ་བདག་མེད་པར་རྣམ་པར་རྟོག་པའི་མཚན་ཉིད་ཐམས་་་་་
ཅད་རྣམ་པར་ལོག་པ་དེ་ཉིད་ཤེས་རབ་དང་ཐབས་ལ་མཁས་པ་དེ་དང་ལྡན་་་
པ་རྣམ་པ་སྣ་ཚོགས་ཀྱིས་དེ་བཞིན་གཤེགས་པའི་སྙིང་པོར་བསྟན་པའམ།
བདག་མེད་པར་བསྟན་པས་ཀྱང་རུང་སྟེ། རྫ་མཁན་བཞིན་དུ་ཚིག་དང་ཡི་
གེའི་རྣམ་གྲངས་སྣ་ཚོགས་ཀྱིས་སྟོན་ཏོ། །བློ་གྲོས་ཆེན་པོ། དེ་ལྟར་དེ་



L
226 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བཞིན་གཤེགས་པ་རྣམས་མུ་སྟེགས་བྱེད་བདག་ཏུ་སྨྲ་བ་ལ་མངོན་པར་ཞེན་པ་
རྣམས་དྲངས་པའི་ཕྱིར་དེ་བཞིན་གཤེགས་པའི་སྙིང་པོ་བསྟན་པས་སྙིང་པོ་་་་
སྟོན་ཏོ། །ཡང་དག་པ་མ་ཡིན་པའི་བདག་ཏུ་རྣམ་པར་རྟོག་པའི་ལྟ་བར་
ལྷུང་བའི་བསམ་པ་ཅན་དག་རྣམ་པར་ཐར་པའི་སྒོ་གསུམ་གྱི་སྤྱོད་ཡུལ་ལ་་་་་
གནས་པའི་བསམ་པ་དང་ལྡན་ཞིང་། མྱུར་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོ གས་པར་འཚང་རྒྱ་བར་ཇི་ལྟར་་་་་་་་༌
འགྱུར། བློ་གྲོས་ཆེན་པོ། དེའི་དོན་དུ་དེ་བཞིན་གཤེགས་པ་རྣམས་དེ་
བཞིན་གཤེགས་པའི་སྙིང་པོ་སྟོན་པར་མཛད་དོ། །བློ་གྲོས་ཆེན་པོ། མུ་
སྟེགས་བྱེད་ཀྱི་ལྟ་བ་རྣམ་པར་བཟློག་པའི་ཕྱིར་དེ་བཞིན་གཤེགས་པའི་སྙིང་པོ་
བདག་མེད་པའི་རྗེས་སུ་འཇུག་པར་བྱའོ། །ཞེས་སོགས་གསུངས་སོ། །དེ་
ལ་བློ་གྲོས་ཆེན་པོ་ནི་འཇམ་དབྱངས་ཡིན་ལ། དེས་སྟོན་པ་ལ་ཁྱོད་ཀྱིས་དེ་
བཞིན་གཤེགས་པའི་སྙིང་པོ་སྟོན་ཚུལ་དེ། དྲང་དོན་ཡིན་ན་དགོངས་གཞི་
དང་དགོས་པ་གང་ཡིན། ངེས་དོན་ཡིན་ན་མུ་སྟེགས་ཀྱི་བདག་དང་ཁྱད་
མེད་དོ། །ཞེས་གདུལ་བྱ་བློ་དམན་པའི་ཐེ་ཚོམ་བཅད་པའི་དོན་དུ་དྲི་བ་
ཞུས་པའོ། །དེ་ལ་སྟོན་པས་ལན་གནང་བ་ནི། ངེས་དོན་ཡིན་ན་བདེན་
ན་ཡང་། དྲང་བའི་དོན་ཡིན་པས། མུ་སྟེགས་བྱེད་ཀྱི་བདག་ཏུ་སྨྲ་བ་དང་
མཚུངས་པ་མ་ཡིན་ཏེ། དེ་ལ་དགོངས་གཞི་ནི་ཡང་དག་པའི་མཐའ་ཡིན་ལ།
དགོས་པ་ནི་མུ་སྟེ གས་བྱེད་ཐོག་མ་མེད་པ་ནས་བདག་ཏུ་མངོན་པར་ཞེན་པ་་་
ལ་དེ་མ་ཐག་ཡིན་ལུགས་བསྟན་ན་སྐྲག་ནས་བསྟན་པ་ལ་གཞུག་པར་མི་ནུས་་་
པ་རྣམས་ཐབས་ཀྱིས་དྲངས་པའི་དོན་དུ་བདག་རྟག་པ་ཁོ་རང་གི་འདོད་པ་་་



227
，
གཉིས་པ་གྲུབ་མཐའ་སོ་སོའི་བྱུང་ཚུལ།
དང་ཚིག་གི་སྟོན་ཚུལ་མཚུངས་པ་ལྟར་བསྟན་པ་དང་དེ་བཞིན་གཤེགས་པ་ལ་
དད་ནས། དེ་ནས་རིམ་གྱིས་དེ་ཁོ་ན་ཉིད་རྟོ གས་པར་འགྱུར་བས། དེ་ལྟར་
བསྟན་པ་སྐྱོན་དུ་མི་འ གྱུར་བར་ཡོན་ཏན་ཁོ་ན་འབྱུང་བ་ཡིན་ནོ། །ཞེས་
པའོ༑ ། མདོ་དེ་ངེས་དོན་ཡིན་ན། འདུས་མ་བྱས་མཚན་དཔེ་སོགས་
གཟུ གས་ཅན་གྱི་ཡོན་ཏན་གྱིས་སྤྲས་པ་དང༌། དག་པ་གཉིས་ལྡན་གྱི་ཆོས་
དབྱིངས་མཐར་ཐུག་ཟག་བཅས་ཀྱི་ཕུང་ཁམས་ཀྱིས་བསྡུས་པ་དང༌། སངས་
རྒྱས་དུག་གསུམ་གྱིས་ཟིལ་གྱིས་མནན་པ་སོགས་རྣམ་པར་མི་འཚམ་པ་ཆེན་་་་་
པོར་འ གྱུར་རོ། ། །
ཀླུ་སྒྲུབ་ཀྱིས་ཆོས་དབྱིངས་བསྟོད་པ་སོགས་ནས་བསྟན་པ་རྣམས་ཀྱང་།
ཀུན་རྫོབ་ཀྱི་དགོངས་གཞི་སེམས་གསལ་རི ག་རྟེན་འབྲེལ་ལྟོས་ཆོས་འདི་་་་་
དང་། དོན་དམ་གྱི་དགོངས་གཞི་དེ་ཁོ་ན་ཉིད་འཁོར་བཅས་དང་དྲི་མ་
སྦྱང་གཞི་ཐ་སྙད་གདགས་པ་ཙམ་ཡིན་གྱི། གཞན་དུ་ན་རྩ་ཤེས་དང་ནང་
འགལ་བར་འགྱུར་བས་སོ། །
རྩ་ཤེས་སོགས་ནི་རང་སྟོང་མེད་དགག་ཙམ་གཏན་ལ་འབེབས་པ་ཡིན་
གྱི། དོན་དམ་གཞན་སྟོང་ནི་བསྟོད་ཚོགས་ཀྱིས་གཏན་ལ་འབེབས་པས་ཁྱད་
པར་ཆེའོ་ཞེ་ན། རྩ་ཤེས་གཞན་གྱིས་མྱང་འདས་དངོས་པོ་དང་དངོས་མེད་
སོགས་སུ་འདོད་པ་དགག་པའི་ཕྱིར་དུ། རེ་ཞིག་མྱང་འདས་དངོས་མིན་
ན། ༑ རྒ་ཤིའི་མཚན་ཉིད་ཐལ་བར་འགྱུར། །རྒ་ཤིའི་མཚན་ཉིན་མེད་པ་
ཡིན༑ ༑ དངོས་པོ་ཡོད་པ་མ་ཡིན་ཏེ། །གལ་ཏེ་མྱ་ངན་འདས་དངོས་
ན། | མྱ་ངན་འདས་པ་འདུས་བྱས་འགྱུར། དངོས་པོ་འདུས་བྱས་མ་ཡིན་



228 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པ༑ ༑ འགའ་ཡང་གང་ནའང་ཡོད་མ་ཡིན། །གལ་ཏེ་མྱ་ངན་འདས་
དངོས་ན། །ཇི་ལྟར་མྱང་འདས་དེ་བ རྟེན་མིན། །དངོས་པོ་བརྟེན་ནས་
མ་ཡིན་པ། །འགའ་ཡང་གང་ནའང་ཡོད་མ་ཡིན། །ཞེས་གསུངས་ནས།
འོ་ན་གང་ཡིན་ཞེ་ན། སྤངས་པ་མེད་པ་ཐོབ་མེད་པ། །ཆད་པ་མེད་པ་
རྟག་མེད་པ། །འགག་པ་མེད་པ་སྐྱེ་མེད་པ། །དེ་ནི་མྱ་ངན་འདས་པར་
བརྗོད། ༑ ཅེས་གསུངས་པ་དང་འགལ་ལོ། །དེ་རང་སྟོང་ལ་དགོངས་
ཟེར་ན། ཁྱོད་མྱང་འདས་ལ་རང་སྟོང་གཞན་སྟོང་གཉིས་མི་འབྱེད་པར་
དོན་དམ་ཁོ་ནར་འདོད་པ་ཉམས་སོ། །གཞན་ཡང་། འཁོར་བ་མྱ་ངན་
འདས་པ་ལ། །ཁྱད་པར་ཅུང་ཟད་ཡོད་མ་ཡིན། །མྱ་ངན་འདས་པ་
འཁོར་བ་ལ། །ཁྱད་པར་ཅུང་ཟད་ཡོད་མ་ཡིན། །མྱ་ངན་འདས་མཐའ་
གང་ཡིན་པ། །དེ་ནི་འཁོར་བའི་མཐའ་ཡིན་ཏེ། །དེ་ནི་ཁྱད་པར་ཅུང་
ཟད་ནི། །ཤིན་ཏུ་ཕྲ་བའང་ཡོད་མ་ཡིན། །ཞེས་ཀྱང་ཇི་ལྟར་བརྟག་སྨྲ་
དགོས་སོ། །
གཞན་ཡང་བདེན་པ་གཉིས་ཀྱི་རྣམ་གཞག་དང༌། འཁོར་ལོ་གསུམ་གྱི་
དྲང་ངེས་འདོད་ཚུལ་སོགས་འཁྲུལ་བའི་གཏམ་གྱི་གཏེར་ཐམས་ཅད་བརྡོལ་་་
ན་ཧ་ཅང་མང་བར་འགྱུར་བ་དང་། གཞན་དུ་རྒྱས་པར་འབྱུང་ བའི་ཕྱིར་
འདིར་མ་སྤྲོས་སོ། །
འདི་ཙམ་ཞིག་བཤད་པའི་དགོས་པ་ཡང་དེང་སང་གི་ཆོས་འཆད་པར་
རློམ་པ་བདུད་ཀྱི་འཕྲིན་ལས་སྙིང་ལ་ཞུ གས་པ་འགའ་ཞིག་གིས། ཇོ་ནང་
བའི་ལྟ་བ་སེམས་ཙམ་དང་མཐུན་པར་མ་ཟད། དུས་འཁོར་འགྲེལ་བཅས་
，，
，
，



，
གཉིས་པ་གྲུབ་མཐའ་སོ་སོའི་བྱུང་ཚུལ། 229
ཀྱི་དགོངས་པ་དང༌། སྔགས་ལུགས་ཕྱག་ཆེན་གྱི་གནད་ཀྱང་འདི་དང་
མཐུན་ནོ། །ཞེས་བསྟན་པ་ལ་ཐན་སྐྱེལ་བའི་གཏམ་ཁྭ་ཏ་བཞིན་འཛེམ་
མེད་དུ་སྒྲོགས་པ་སྣང་བས། ལྟ་ངན་དེའི་མཚང་ཅུང་ཟད་བརྡོལ་བར་བྱས་
པ་ཡིན་གྱི། གཞན་དུ་ན་ལེགས་ཉེས་གསེར་དང་བོང་བུ་མཉམ་པ་ཉིད་དུ་
གཟི གས་པའི་ཆགས་བྲལ་གྱི་སྐྱེ་བོ་འདི་དག་གི་རྣ་བར་གཏམ་འདི་ལྟ་བུས་་་་་
ཕྱུགས་རྫིའི་གླིང་བུའི་སྒྲ་ཙམ་གྱི་དོན་ཀྱང་བྱེད་པར་ག་ལ་འགྱུར། བོད་
གངས་ཅན་གྱི་ལྗོངས་སུ་ལྟ་བའི་འདོད་ཚུལ་ཐ་དད་པ་མང་ཡང་། གཞན་
རྣམས་ལ་པཎ་གྲུབ་ཚད་ལྡན་གྱི་གཞུང་དང་གདམས་ངག་ཅི་རིགས་ལ་་་་་་་༌་
གཏུགས་པའི་ཁུངས་རེ་ངོས་འཛིན་རྒྱུ་ཡོད་ཅིང་། ཐ་སྙད་སྦྱོར་ཚུལ་ནོར་
བ་འགའ་ཞིག་ཡོད་ནའང་ལུང་རིགས་ལ་མཁས་ཤིང་ཉམས་མྱོང་དང་ལྡན་པ་་
དག་གིས་གཟུ་བོའི་བློས་དཔྱད་ན་དོན་གྱི་གནད་འགག་གཅིག་ཏུ་འབབ་པར་་
པཎ་ཆེན་ཐམས་ཅད་མཁྱེན་པའི་ ཕྱག་ཆེན་རྩ་འགྲེལ་སོགས་སུ་གསུངས་པ་་་..
ལྟར་ལ། ཇོ་ནང་བའི་ལྟ་བ་འདི་རང་མལ་ལས་བརྡོལ་བ་ལས། རྒྱ་གར་
པཎ་གྲུབ་ལས་བརྒྱུད་པའི་ཁུངས་མེད་ཅིང་། ངེས་དོན་གྱི་མདོ་རྒྱུད་མང་
པོའི་དགོངས་པ་ཕྱིན་ཅི་ལོག་ཏུ་བཀྲལ་བས། གསོར་མི་རུང་གི་ལྟ་ངན་ཐ་
ཆད་འདི་ལྟ་བུ་ལ་སེམས་ཅན་གཅིག་བཀོད་ན་ཡང་། དེའི་རྣམ་པར་སྨིན་པ་
བསམ་གྱིས་མི་ཁྱབ་པར་མདོ་རྒྱུད་ཀུན་ལས་གསུངས་ཤིང༌། སེམས་ཅན་དེ་
ཡང་དག་པའི་ལམ་ལ་ཞུགས་ན་སེམས་ཅན་ཚད་མེད་པའི་མགོན་དུ་འགྱུར་བ་
ལ༑ དེའི་ཐར་པའི་སྲོག་རྩ་གཅོད་ཅིང་། དེ་བཞིན་གཤེགས་པའི་ཆོས་སྐུའི་
རྒྱུ་བཅོམ་པར་འགྱུར་བས། ཚུལ་དེ་ཐུགས་ཀྱིས་མ་བཟོད་པར་སྔོན་བྱོན་གྱི་



，
--
230 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དམ་པ་ཉི་ཟླ་ལྟར་གྲགས་པ་མང་པོས་ལྟ་ངན་དེ་ཚར་གཅོད་པའི་བསྟན་་་་་༌་
བཅོས་མང་དུ་མཛད་དེ། བུ་སྟོན་ཐམས་ཅད་མཁྱེན་པས་བདེར་གཤེགས་
སྙིང་པོ་གསལ་ཞིང་མཛེས་པའི་རྒྱན་ཅེས་བྱ་བ་དང༌། ཐུགས་སྲས་ལོ་ཙཱ་
བས་བདེར་གཤེགས་སྙིང་པོའི་མཛེས་རྒྱན་གྱི་རྒྱན་ཅེས་བྱ་བ་དང༌། སྡེ་
སྣོད་འཛིན་པ་བརྩོན་འགྲུས་དཔལ་གྱིས་བདེར་གཤེགས་སྙིང་པོ་གསལ་བར་་་
བྱེད་པའི་སྒྲོན་མེ་ཞེས་བྱ་བ་དང༌། ཡར་འབྲོག་པ་རིན་ཆེན་ཏོག་གིས་མཉམ་
མེད་དབང་པོའི་རྡོ་རྗེ་དང༌། ཡེ་ཤེས་ཐོག་ཏོག་དང༌། རྡོ་རྗེའི་ཐོག་ཆེན་
དང་༑ རྡོ་རྗེའི་ཐོ་བ་བྱ་བའི་དགག་ཡིག་གི་བསྟན་བཅོས་མང་པོ་མཛད་
ཅིང་༑ ས་སྐྱའི་མཁས་པ་གནས་དྲུག་པ་དགེ་འདུན་དཔལ་དང༌། བདེ་བ་
ཅན་གྱི་སྡེ་སྣོད་འཛིན་པ་རིན་ཆེན་གཞོན་ནུ་དང་། དཀའ་བཞི་བ་རིན་ཆེན་
རྡོ་རྗེ་རྣམས་ཀྱིས་ཀྱང་འབད་པས་བཀག མཉམ་མེད་རེད་མདའ་བ་ཆེན་པོ་
དང་། རང་རེའི་བླ་མ་ཀུན་མཁྱེན་ཙོང་ཁ་པའི་གསུང་རབ་རྣམས་སུའང་ལྟ་
ངན་དེ་འགོག་པའི་ལུང་རིགས་མང་དུ་བཀའ་བསྩལ་ལ། སྲས་ཀྱི་ཐུ་བོ་རྒྱལ་
ཚབ་ཐམས་ཅད་མཁྱེན་པས་ ཀྱང་རྗེའི་ཞབས་ལ་མ་གཏུགས་པའི་སྔ་རོལ་་་
གནས་རྙིང་དུ་བཞུགས་སྐབས། སངས་རྒྱས་ཀྱི་མིང་ཅན་བདག་རྟག་པའི་
མཐར་འཛིན་པའི་ལྟ་བ་འཇོམས་པར་བྱེད་པ་ཡིད་ཀྱི་མུན་སེལ་ཞེས་བྱ་བའི་༌༌
བསྟན་བཅོས་མཛད་ནས་མཇུག་ཏུ། ལྟ་བ་འདིའི་ཕྱོགས་ལ་དགག་པ་བྱས་
པ་མ་བཟོད་ན། འདི་ཁོ་ན་ཡིན་གྱི། གཞན་ནི་གཏི་མུག་གོ་སྙམ་པའི་ཞེན་
པ་ཡོད་ལ། ལུང་དང་རིགས་པའི་སྒྲུབ་བྱེད་མཐར་ཐུག་པ་ཡོད་ཅིང་རྩོད་
པར་བཟོད་པ་ཡོད་ན། མདོ་རྒྱུད་མན་ངག་དང་བཅས་པ་དང་། རྒྱ་བོད་



གཉིས་པ་གྲུབ་མཐའ་སོ་སོའི་བྱུང་ཚུལ། 231 །
ཀྱི་ཤིང་རྟ་ཆེན་པོ་རྣམས་དང༌། ཕྱི་ནང་གི་གྲུབ་མཐའ་ཀུན་དཔང་དུ་
བཙུགས་ནས་གང་དང་མཐུན་རྩོད་པ་ལགས་པས། ཡུལ་དུས་གང་ཡིན་པར་
རྩོད་པའི་སྐབས་འབྱེད་པར་ཞུ་ཡིག ཅེས་པའི་འབྱ མས་ཡིག་མཁས་པའི་
གྲྭ་རྣམས་སུ་གཏོང་བར་མཛད་དོ། །
དེ་དུས་དོལ་བུ་བའི་ལུགས་འཛིན་པ་ཕྱོགས་རྒྱལ་དང་ཉ་དབོན་སོགས་་
རྩོད་པའི་ཁྱུ་མཆོག་ཏུ་གྱུར་པ་མང་དུ་ཡོད་ནའང༌། གནས་འདི་ལ་སུས་ཀྱང་
རྩོད་སྤོང་བགྱིད་པར་མ་སྤོབས་སོ། །
ཕྱིས་སུ་ས་སྐྱའི་བ སྟན་འཛིན་ཆེན་པོ ར་ཁས་འཆེ་བ་པཎ་ཆེན་གྱི་གྲགས་་
པ་ཅན་ཟི་ལུང་བ་ཤཱཀྱ་མཆོག་ལྡན་གྱིས་སྐུ་ཚེའི་སྟོད་ལ་དབུ་མ་རྣམ་ངེས་བྱ་བ་
དང་རྩོད་ཡིག་ཚིགས་བཅད་མ་སོགས་བྲིས་པར། ཀླུ་སྒྲུབ་ཡབ་སྲས་ཀྱི་
དགོངས་པ་མཐར་ཐུག་རྗེ་ཙོང་ཁ་པས་གཏན་ལ་ཕབ་པའི་ལྟ་བའི་བཞེད་ཚུལ་
ལ་ཆགས་སྡང་གི་གདོན་གྱིས་ཡིད་རང་དབང་མེད་པར་བསྐྱོད་པས་དགག་པ་་
ལྟར་སྣང་མང་དུ་བྱས་ཏེ། རང་ཉིད་རིགས་ཚོགས་ དང་ཟླ་གྲགས་ཀྱི་གཞུང་
སྒྲ་ཇི་བཞིན་དུ་ཁས་ལེན་པའི་ཁ་པོ་བྱེད་ཅིང་། ཡོད་མིན་མེད་མིན་གྱི་ལྟ་བ་
དཔལ་ལྡན་ཟླ་བའི་དགོངས་པར་འཆད། སྐུ་ཚེའི་སྨད་ལ་ལུགས་གཉིས་རྣམ་
འབྱེད་བྱ་བ་བརྩམས་ནས། ཐོགས་མེད་སྐུ་མཆེད་དབུ་མ་བ་ཆེན་པོ་དང༌།
ཟླ་གྲགས་སོགས་ངོ་བོ་ཉིད་མེད་པར་སྨྲ་བའི་དབུ་མ་བར་ བྱས་ནས་དེས་་་་་་་
བཞེད་པའི་སྟོང་ཉིད་དེ་ཆད་སྟོང་མེད་དགག་ཡིན་པས། བསྒོམས་པས་
ཉམས་སུ་བླང་བྱ་མིན་ཞེས་སོགས་རྗེས་ཟློས་བྱེད་པའང་ཡ་ང་བའི་གཏམ་མང་
དུ་བྲིས་ཏེ། སྐུ་ཚེ་ཧྲིལ་བོར་གཞུང་ལུགས་སྦྱངས་པའི་གྲུབ་དོན་དུ། གཤེགས་



，
232 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཁར་དེ་བཞིན་གཤེགས་པའི་ཆོས་སྐུའི་རྒྱུ་འཇོམས་པའི་ལྟ་ངན་ཐ་ཆད་ལ་་་་་་
ཐུགས་སོང་འདུག་པ་ནི་ཤཱཀ་མཆོག་རང་ཉིད་སྐུ་བསོད་ཆེ་བའི་རྟགས་དང༌། །
སྐུ་ཚེའི་སྟོད་ལ་ཡང་དག་པའི་ལྟ་བ་ལ་སྨད་པའི་ལས་ཀྱི་བྱེད་པ་རྒྱུ་མཐུན་གྱི་་་་
འབྲས་བུ་ཞིང་བརྗེ་ཁར་བདག་གིར་བཞེས་ཏེ། སྐུའི་སྐྱེ་བ་ཕྱི་མ་རྣམས་སུ།
དབུ་མ་བཞི་བརྒྱ་བ་ལས། གང་ཞིག་གཏི་མུག་འབའ་ཞིག་ གིས། །བསྒྲིབས་
ཤིང་དེ་ཉིད་གེགས་བྱེད་པ། །དེ་ལ་དགེ་ལེགས་འགྲོ་བ་ཡང་། །མེད་ན་
ཐར་པ་སྨོས་ཅི་དགོས། །ཞེས་པའི་ལུང་དོན་སྐུ་ཉམས་སུ་བསྟར་བ་ལ་
ཐུགས་རི ངས་པའི་རྣམ་པར་ཐར་པའོ། །
གྲུབ་མཐའ་ཟླ་བ་གཅིག་གི་བྱེད་ལས་ལ། །ལེགས་བཤད་འོད་དཀར་
འདྲེན་པའི་ཡར་གྱི་ངོ༌། །ལྟ་ངན་མུན་པ་གཏིབས་པའི་ནག་པོའི་ཕྱོགས། །
ཟུང་དུ་ཚོགས་པ་ཇོ་མོ་ནང་བའི་ལུགས། །དུས་འཁོར་ལེགས་བཤད་སྐྱ་
རེངས་དཀར་པོ་ཡིས། །མཁས་རྣམས་དགའ་བའི་ཉི་མ་སྟོང་འདྲེན་ལ། །
གསོར་མི་རུང་གི་ལྟ་ངན་མུན་པ་ཡིས། །ཐར་ལམ་སྒྲིབ་བྱེད་ཇོ་མོ་ནང་བའི་
ལུགས༑ ༑ མཁས་པས་ལ་ལར་སུན་འབྱིན་སེར་བ་འབེབས། །སྐབས་
འགར་བསྔགས་པའི་མེ་ཏོག་ཕྲེང་བས་མཆོད། །བདག་འདྲས་རྣམ་པ་གཅིག་
ཏུ་ཐག་བཅད་ནས། །བསྟོད་སྨད་བརྗོད་དཀའ་ཇོ་མོ་ནང་བའི་ལུགས། །
རྟག་བརྟན་ཐེར་ཟུག་ལྟ་བའི་ལྕགས་སྐུད་དང༌། །དབང་རྒྱུད་མན་ངག་
གསེར་གྱི་སྲད་བུ་གཉིས། །གཅིག་ཏུ་བསྒྲིལ་བའི་ལུགས་འདི་ཏི་སེ་ནས། །
ཡུ་མོས་མཉམ་བཞག་མལ་དུ་རྙེད་ཅེས་གྲགས། །དེ་ལྟའི་བྱུང་བ་བརྗོད་པའི་
གཏམ། ༑ རང་བཞིན་གསལ་བའི་མེ་ལོང་དང་། །སྐྱོན་མཚང་ཚེར་མ་



233
གཉིས་པ་གྲུབ་མཐའ་སོ་སོའི་བྱུང་ཚུལ།
འདོན་པ་ཡི། །རྒྱ་ཁབ་ལྟ་བུ་འདི་བྱས་སོ། །
གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་ལེགས་བ ཤད་
ཤེལ་གྱི་མེ་ལོང་ལས། ཇོ་ནང་བའི་གྲུབ་མཐའ་བྱུང་ཚུལ་བཤད་ཟིན་ཏོ། །
༧ གྲུབ་མཐའ་ཉེ་ཚེ་བ་འགའ་ཞིག་བྱུང་ཚུལ།
༄༅། །གྲུབ་མཐའ་ཉེ་ཚེ་བ་འགའ་ཞིག་བྱུང་ཚུལ་ནི། ཀོར་
ནི་རཱུ་པ་ལས་བརྒྱུད་པ་སོགས་ཕྱག་ཆེན་བརྒྱུད་པ་མི་འདྲ་བ་སྣ་ཚོགས་བྱུང་བ་
དང༌། གཞན་ཡང་ཁ་རག་སྐོར་གསུམ་སོགས་སྣ་ཚོགས་ཞིག་བྱུང་འདུག་
ཀྱང་། བླ་མ་ཀོ་བྲག་པ་བསོད་ནམས་རྒྱལ་མཚན་བྱ་བ་ཆོས་ལ་འདི་མི་མཁྱེན་
བྱ་བ་མེད་ཅིང་། ལྷག་པར་གེགས་སེལ་ལ་མཁས་པ་ཞིག་བྱུང་སྟེ། ཁོང་
གིས་ལྟ་གྲུབ་ཇི་ལྟ་བུ་འཛིན་བ ཤད་པ་མ་མཐོང་བས་མ་ཤེས་ལ། འོན་ཀྱང་
དེ་དུས་བོད་ཀྱི་མཁས་གྲུབ་ཁོང་གི་ཞབས་ལ་མ་གཏུགས་པ་མེད་པས་འཕྲིན་་་
ལས་ ཤིན་ཏུ་ཆེ། སློབ་མ་དང་ཡང་སློབ་བཟང་པོ་མང་དུ་ཐོན་འདུག་
ཀྱང་། དེའི་གྲུབ་མཐའ་འདི་ཡིན་བྱ་བ་དང་ཆོས་རྒྱུན་འདི་ཡིན་བྱ་བ་ཞིག་
རིང་དུ་མ་བྱུང་བ་འདྲ།
བོ་དོང་ཨེར་བཤད་གྲྭ་ཆེན་པོ་བྱུང་བས་མཁས་གྲུབ་མང་དུ་ཐོན། ཁྱད་
པར་དུ་བོ་དོང་ཕྱོགས་ལས་རྣམ་རྒྱལ་ལམ་འཇིགས་མེད་གྲགས་པ་སོགས་་་་་་་
མཚན་གྱི་རྣམ་གྲངས་གཞན་ཡང་ཡོད་པ་མདོ་སྔགས་རིག་གནས་ཐམས་ཅད་་་
ཐུགས་སུ་ཆུད་པའི་གྲགས་པས་ཕྱོགས་ཀུན་ཁྱབ་པ། དེས་ལྷག་པའི་ལྷ་ཡི་



234 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དམ་དུ་མ་དང་། ཁྱད་པར་དུ་དབྱངས་ཅན་མ་དངོས་སུ་གཟིགས། རྗེས་
སུ་བཟུང་བ་ལ་བརྟེན་ནས་སྙན་ངག་ལ་མཁས་པའི་ཕུལ་དུ་བྱུང་བར་གྱུར།
རྡོ་རྗེ་སེམས་དཔས་བསྐུལ་ནས་དེ་ཉིད་འདུས་པ་སོགས་པོ་ཏི་བརྒྱར་ལོངས་པ་
ཙམ་བརྩམས། གཡག་སྡེ་པཎ་ཆེན་དང་རོང་ཊིཀ་པ་གཉིས་ཀ་རྩོད་པས་
ཕམ། ངམ་རིང་དུ་རིག་གཏེར་བཀག་པ་མཁས་གྲུབ་རྗེས་སྐུ་ན་ཕྲ་དུས་རྩོད་
པས་བཅོམ་པར་བྱས། རྗེ་རིན་པོ་ཆེ་ལ་དངོས་སུ་མ་མཇལ་ཀྱང་མོས་པས་ཞུ་
ཡིག་ཕུལ་འདུག མཁས་གྲུབ་རྗེའི་བསྟོད་པ་བུང་བ་རྣམ་པར་རྩེན་པའི་རྒྱུད་
མངས་འདི་ཉིད་ཀྱིས་ཕུལ་བར་གྲགས་ཀྱང་། ཞང་ཞུང་ཆོས་དབང་གྲགས་པ་
ཡིན་པས་མཚན་ནོར་བར་ཟད། སྐབས་ཤིག་རང་རྐང་གི་གྲུབ་མཐའ་བཙུགས་
པར་བཞེད་ནས། དཔལ་མོ་ཆོས་སྡིངས་སོགས་དགོན་སྡེ་ཁ་ཤས་བཏབ།
དེར་འཆད་ཉན་མཛད་པས་བོ་དོང་བའི་གྲུབ་མཐའ་བྱུང་ནའང་ཧ་ཅང་་་་་༌་་་
འཕེལ་རྒྱས་ཡུན་རིང་བ་མ་བྱུང་བ་འདྲའོ།།
སངས་རྒྱས་གཉིས་པ་བུ་སྟོན་ཞབས་ཞ་ལུ་ཆོས་སྡེར་གདན་དྲངས། ཞ་
ལུ་སྐུ་ཞང་སོགས་ཀྱིས་མཐུན་རྐྱེན་སྦྱར་ཏེ་རྒྱུད་སྡེ་བཞིའི་དབང་དང་རྒྱུད་ཀྱི་་་
བཤད་པ་མན་ངག་དང་བཅས་པའི་འཆད་ཉན་ཡུན་རིང་མཛད། དུས་
འཁོར་དང་རྡོར་དབྱིངས་གཙོས་པའི་རྣལ་འབྱོར་རྒྱུད་ཀྱི་དཀྱིལ་འཁོར་བདུན་
ཅུ་ལྷག་ཙམ་བཙུགས། སློབ་མ་ཀོང་གསུམ་པ་ཆོས་ཀྱི་དཔལ་བ། ཁྱུང་ལྷས་
པ། སྒྲ་ཚད་པ་རྣམས་ལས་དུས་འཁོར། བདེ་མཆོག རྣལ་འབྱོར་རྒྱུད་ཀྱི་
སྐོར་རྣམས་རྒྱལ་བ་ཙོང་ཁ་པས་གསན། བུ་སྟོན་གྱི་རྗེས་སུ་སྒྲ་ཚད་པ་ཁྲིར་
བཞུགས༑ ཤར་ཆེན་དང་ཙནྡྲ་བ་སོགས་བརྒྱུད་འཛིན་རིམ་པར་བྱོན། དེ་



235
གཉིས་པ་གྲུབ་མཐའ་སོ་སོའི་བྱུང་ཚུལ།
ལ་ཞ་ལུ་བའི་གྲུབ་མཐའ་འམ་བུ་ལུགས་པ་ཞེས་གྲགས་སོ།།
ཕྱག་ན་རྡོ་རྗེ་དང་དབྱེར་མེད་པ་ལྷོ་བྲག་གྲུབ་ཆེན་ནམ་མཁའ་རྒྱལ་་་་་་
མཚན་ནི་ཡབ་མེས་རྣམས་ཤུད་བུའི་བརྒྱུད་པ་རྙིང་མ་བ་ཡིན་ཀྱང་། འདི་
ཉིད་ཀྱིས་བཀའ་གདམས་གསན་པ་དང་ཕྱག་ན་རྡོ་རྗེ་དངོས་ལས་ཐུན་མོང་་་་
མ་ཡིན་པའི་ཟབ་གནད་ཀྱི་ཆོས་བསྩལ་བ་རྣམས་གཅིག་ཏུ་དྲིལ་ནས་འཆད་་་་
སྤེལ་མཛད། ལྷོ་བྲག་གྲུབ་མཐའ་ཞེས་པའི་ཐ་སྙད་མི་བྱེད་ཀྱང་འབུར་དུ་
དོད་པའི་ཆོས་ལུགས་ཤིག་ནི་ཡིན་པར་སྣང་ངོ༌། །འདི་དག་རྣམས་ཡི་གེའི་
ངལ་བས་འཇིགས་ནས་རྒྱས་པར་མ་སྤྲོས་སོ།།
༨ དགེ་ལུགས་པ།
༄༅། །སྟོན་པ་ཚད་མ་རྒྱལ་བ་ཙོང་ཁ་པ། །བསྟན་པ་ཚད་མ་དགེ་
ལྡན་གྲུབ་མཐའི་སྲོལ། །བསྟན་འཛིན་ཚད་མ་རྣམས་ཀྱིས་རྒྱུས་མཛད་
པའི༑ ༑ ལོ་རྒྱུས་ཚད་མ་མདོ་ཙམ་གླེང་བར་བྱ།།
(༡)དགེ་ལུགས་པའི་གྲུབ་མཐའ་བྱུང་ཚུལ།
༄༅། །དགེ་ལུགས་པའི་གྲུབ་མཐའ་བྱུང་ཚུལ་ནི། དེ་ཡང་དགེ་
ལུགས་པའམ་དགའ་ལྡན་པ་ཞེས་པ་ནི་གདན་སའི་མིང་གིས་བཏ གས་པ་སྟེ།
རྗེ་རིན་པོ་ཆེས་འབྲོག་རི་བོ་དགའ་ལྡན་རྣམ་པར་རྒྱལ་བའི་གླིང་བཏབ་ནས་་་
སྐུ་ཚེའི་སྨད་དུ་དེར་སྟན་ཆགས་པར་བཞུགས་པ་ལ་བརྟེན་ནས། རྗེའི་རིང་



236 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ལུགས་ལ་ཆོས་རྗེ་དགའ་ལྡན་པའི་ལུགས་ཞེས་འབོད་པ་བྱུང་། དེ་ཚིག་
སྣ་བསྡུས་ནས་བརྗོད་པའི་ཚེ་དགའ་ལུགས་པ་ཞེས་ཟེར་བ་མ་བདེ་བས།
དགེ་ལུགས་པ་ཞེས་འབོད་པ་རྒྱུན་ཆགས་པ་ཡིན་ནོ།།
རྗེའི་རིང་ལུགས་ལ་དགའ་ལྡན་ལུགས་ཞེས་པའི་མཚན་བྱུང་བའང་་་་་་
བཀའ་གདམས་གླེགས་བམ་ལས་ལུང་བསྟན་པ་ཡིན་ཏེ། ཕ་ཆོས་ཀྱི་ལེའུ་ཉེར་
དྲུག་པའི་མ་འོངས་ལུང་བསྟན་ལས། ཐ་མར་བསྟན་པའི་མེ་རོ་དག །གྲགས་
པའི་མཚན་གྱིས་གསོ་བར་བྱེད། །དུ་མའི་ཕན་བདེ་སྒྲུབ་པར་བྱེད། །དེ་
ཡང་གནས་མཆོག་དམ་པ་ཡིན། །ཞེས་པའི་ཚིག་རྐང་གཉིས་པས་རྗེའི་
མཚན་ཟུར་དང་། གནས་མཆོག་དམ་པ་ནི་དགའ་ལྡན་པ་ཞེས་གནས་མིང་
གིས་ཆོས་ལུགས་ལ་ཁྱབ་པར་བསྟན་ནོ། །ཞེས་རང་རེའི་དམ་པ་འགའ་
ཞིག་གསུང་ངོ༌། །འགའ་ཞིག་གིས། རྗེ་རིན་པོ་ཆེས་གྲུབ་མཐའ་སྒེར་དུ་
བཟུང་བས་སྒེར་ལུགས་པར་འབོད་པ་ཕྱིས་སུ་སྒྲ་ཉམས་ནས་དགེ་ལུགས་པར་
གྲགས་ཟེར་བ་ནི་འདོད་རྒྱལ་སྨྲས་པར་ཟད་དོ། །
ཡང་བླ་ཆེན་དགོངས་པ་རབ་གསལ་གྱིས་ཀླུ་མེས་བོད་དུ་འབྱོན་ཁར་་་་་
དབུ་ཞྭ་སེར་པོ་བཞེས་འཕྲོ་ཞིག་གནང་ནས་འདི་གྱོན་ལ་ང་རྗེས་སུ་དྲན་པར་་་
གྱིས་གསུང་བར་བརྟེན་སྔོན་གྱི་འདུལ་འཛིན་ཆེན་པོ་རྣམས་ཀྱིས་དབུ་ཞྭ་སེར་་
པོ་མནབས་པ་ཡིན་པས། རྗེ་བླ་མས་ཀྱང་འདུལ་བའི་བསྟན་པ་ཉམས་པ་གཞི་
ནས་གསོ་བའི་རྟེན་འབྲེལ་དུ་དབུ་ཞྭའི་ཁ་དོག་སྔོན་གྱི་འདུལ་འཛིན་རྣམས་་་་
དང་མཐུན་པའི་སེར་པོ་མཛད་པར་བརྟེན། རྗེའི་རིང་ལུགས་ལ་ཞྭ་སེར་
འཆང་བའི་ལུགས་ཞེས་ཀྱང་གྲགས་སོ། །བི་ཌཱུར་སེར་པོ་བྱ་བ་ན། རྗེ་རང་



237
EE，
གཉིས་པ་གྲུབ་མཐའ་སོ་སོའི་བྱུང་ཚུལ།
ཉིད་ལ་བཞེད་པ་མེད་ནའང་། དྲུང་ན་འཁོད་པ་རྣམས་ཀྱིས་གྲུབ་མཐའ་
གཞན་ལས་ཁྱད་ཐོན་པའི་ཆེད་དུ་ཞུས་པ་བཞིན་ཞྭ་མདོག་ཀྱང་སེར་པོ་་་་་་་
མཛད། ཅེས་བྲིས་པ་ནི་རང་གི་ངང་ཚུལ་འཕགས་ཆེན་དམ་པའི་རྣམ་ཐར་
ལ་སྦྱོར་བའི་ཅ་ཅོའི་གཏམ་མོ།།
དེ་ལྟར་དགེ་ལུགས་པའམ་ཞྭ་སེར་ཅོད་པན་འཆང་བའི་ལུགས་ཞེས་་་་༌
གྲགས་པ་འདི་ཉིད་ཀྱི་བྱུང་བ་མདོ་ཙམ་ཞིག་བ ཤད་ན་འདི་ལ་བཞི། བསྟན་
པའི་བདག་པོ་རྒྱལ་བ་ཙོང་ཁ་པ་འཇིག་རྟེན་དུ་བྱོན་པའི་ཚུལ་དང་། དེའི་
རིང་ལུགས་དྲི་མ་མེད་པ་བསྟན་འཛིན་རྣམས་ཀྱིས་རྒྱས་པར་མཛད་པའི་ཚུལ་་
དང༌། ལུགས་མཆོག་དེ་ཉིད་གཞན་ལས་ཁྱད་པར་དུ་འཕགས་པའི་ཚུལ་
དང༌། ཞར་བྱུང་དུ་ལུགས་འདི་ལ་གཞན་གྱིས་ལོག་པར་འཁུ་བས་གླགས་མ་
བརྙེད་པའི་ཚུལ་བཤད་པའོ།།
<༡> རྗེ་ཙོང་ཁ་པ་ཆེན་པོ་འཇིག་རྟེན་དུ་བྱོན་པའི་ཚུལ།
༄༅། །རྗེ་བླ་མའི་རྣམ་ཐར་དམ་པ་སོ་སོས་མཛད་པ་ཆེས་མང་བས་
ཞིབ་ཏུ་ཤེས་པར་འདོད་པ་དག་གིས་དེ་རྣམས་བལྟ་བར་བྱ་ལ། འདིར་ནི་
རྣམ་ཐར་གྱི་གཙོ་བོ་འགའ་ཙམ་ཞིག་བསྙད་པར་བྱ་སྟེ། འདི་ལ་གཉིས།
རང་ཉིད་ཀྱིས་ཡོན་ཏན་བརྙེས་པའི་ཚུལ་དང༌། རྒྱུ་དེས་བསྟན་པ་ལ་བྱ་བ་
མཛད་པའི་ཚུལ་ལོ། །དང་པོ་ལའང་གཉིས་ཏེ། ཡོན་ཏན་ཐམས་ཅད་ཀྱི་
གཞི་མ་སྡོམ་པའི་ཚུལ་ཁྲིམས་བཞེས་པའི་ཚུལ་དང་། ལུང་རྟོ གས་ཀྱི་ཡོན་
ཏན་ལ་མངའ་བརྙེས་པའི་ཚུལ་དངོས་སོ།



E
，
238 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
【2】ཡོན་ཏན་ཐམས་ཅད་ཀྱི་གཞི་མ་སྡོམ་པའི་ཚུལ་བཞེས་པའི་ཚུལ།
རང་ཅག་གི་འདྲེན་པ་དམ་པ་མཚན་བརྗོད་པར་དཀའ་བའི་རྗེ་བཙུན་་་
བླ་མ་བློ་བཟང་གྲགས་པའི་དཔལ་དེ་ཉིད། སྔོན་རྒྱལ་སྲས་སྙིང་སྟོབས་ཆེན་
པོར་གྱུར་པ་ན་རྒྱལ་བ་དབང་པོའི་ཏོག་གི་སྤྱན་སྔར་མ་དག་པའི་ཞིང་དུ་ལུས་
སྲོག་ལ་མི་ལྟ་བར་རྒྱལ་བ་དགྱེས་པའི་ལམ་བཟང་རྒྱས་པར་བྱེད་པའི་དམ་་་་་
བཅའ་མཛད་པ་དང༌། སླར་ཡང་བདག་ཅག་གི་སྟོན་པ་འཇིག་རྟེན་དུ་བྱོན་
པའི་དུས་སུ་བྲམ་ཟེའི་ཁྱེའུར་གྱུར་ཚེ་སྟོན་པ་ལ་ཤེལ་དཀར་གྱི་ཕྲེང་བ་ཕུལ་ཏེ་་
ཐུགས་བསྐྱེད་ཅིང་སྨོན་ལམ་བཏབ་པས་མཚོན། སྔོན་རིང་མོ་ཞིག་ནས་ལན་
གཅིག་མ་ ཡིན་པར་རྒྱལ་བ་དུ་མའི་སྤྱན་སྔར་རྒྱལ་ བའི་དམ་ཆོས་འཛིན་པའི་
སྨོན་ལམ་རླབས་པོ་ཆེ་ཡང་དང་ཡང་དུ་མཛད་པའི་མཐུ་ཡོངས་སུ་སྨིན་པར་་་་
གྱུར་པ་ན། ཤར་ཕྱོགས་ཙོང་ཁའི་ཡུལ་དུ་ཡབ་ཀླུ་འབུམ་དགེ་དང༌། ཡུམ་
ཤིང་བཟའ་ཨ་ཆོས་གཉིས་ཀྱི་སྲས་སུ་བསམ་བཞིན་དུ་སྐྱེ་བ་འཛིན་པར་མཛད་
དོ༑ ། དེ་ནས་དགུང་ལོ་གསུམ་བཞེས་པ་ན་ཀརྨ་རོལ་བའི་རྡོ་རྗེས་ཡོངས་
རྫོ གས་དགེ་བསྙེན་དུ་བསྒྲུབས་ཏེ་མཚན་ཀུན་དགའ་སྙིང་པོར་གསོལ།
དགུང་ལོ་བརྒྱད་པའི་དུས་ཆོས་རྗེ་དོན་གྲུབ་རིན་ཆེན་ལས་ བར་མ་རབ་བྱུང་་་
གི་ཚུལ་ཁྲིམས་དང་དགེ་ཚུལ་གྱི་སྡོམ་པ་བཞེས་ཏེ་བློ་བཟང་གྲགས་པ་ཞེས་་་་་
པའི་མཚན་གསོལ་བར་མཛད་ཅིང་། བླ་མ་དམ་པ་དེ་ཉིད་ལས་མདོ་སྔགས་
ཀྱི་གདམས་པ་མང་དུ་གསན་ཏེ་དགུང་ལོ་བཅུ་དྲུག་བཞེས་པའི་ཚེ་བོད་དུ་་་་་
བྱོན༑ དགུང་ལོ་གང་གི་སྐབས་ཡིན་པ་རྣམ་ཐར་རྣམས་སུ་མི་གསལ་ཡང་།
སྐབས་ཤིག་ན་ཡར་ལུང་རྣམ་རྒྱལ་དུ་པཎ་ཆེན་ཤཱཀྱ་ཤྲཱིའི་མཁན་བརྒྱུད་ཚོ གས་་
ས་



23s
༤.
，
-
གཉིས་པ་གྲུབ་མཐའ་སོ་སོའི་བྱུང་ཚུལ།
ཆེན་པོའི་མཁན་པོ་ཚུལ་ཁྲིམས་རིན་ཆེན་པས་མཁན་པོ། བྱེ་རྫིང་མཁན་པོ་
ཤེས་རབ་མགོན་པོ་ལས་སློབ། སྡོམ་བརྩོན་བསོད་ནམས་རྡོ་རྗེས་གསང་སྟོན་
མཛད་ཅིང༌། ཁ་སྐོང་དུ་འོས་པ་གྲངས་ཚང་བའི་དད་པའི་དགེ་འདུན་ལས་
བསྙེན་པར་རྫོགས་པ་དགེ་སློང་གི་སྡོམ་པ་བཞེས་ཏེ་ལྷག་པ་ཚུལ་ཁྲིམས་ཀྱི་་་་་
བསླབ་པ་ཡོངས་སུ་རྫོ གས་པས་ཐུགས་རྒྱུད་ཡོངས་སུ་གཏམས་པར་མཛད་དོ།།
【༢】མང་དུ་ཐོས་པ་ལུང་གི་ཡོན་ཏན་ལ་མངའ་བརྙེས་པ།
མང་དུ་ཐོས་པ་ལུང་གི་ཡོན་ཏན་ལ་མངའ་བརྙེས་པ་དང་། ཚུལ་
བཞིན་སྒྲུབ་པ་རྟོ གས་པའི་ཡོན་ཏན་ལ་མངའ་བརྙེས་པའི་ཚུལ་གཉིས་སོ། །
དང་པོ་ལ། ཐོས་པས་སྒྲོ་འདོག་བཅད་པ་དང་། བསམས་པས་གདམས་
པར་ཤར་ཚུལ་གཉིས་ལས།
དང་པོ་ནི། རྗེ་བླ་མ་འདི་ཉིད་འཇིག་རྟེན་དུ་བྱོན་པའི་དགོས་པ་ནི་
བསྟན་པ་ལ་བྱ་བ་མཛད་པ་འབའ་ཞིག་གི་ཆེད་ཡིན་ལ། དེ་ཡང་ཕྱོགས་རེ་
ཙམ་མ་ཡིན་པར་འདུལ་བ་ཀཱ་རི་ཀཱ་ནས་གསང་བ་འདུས་པའི་ བར་གྱི་མདོ་་་་་
དང་བསྟན་བཅོས་མཐའ་དག་གང་ཟག་གཅིག་འཚང་རྒྱ་བའི་ཆ་རྐྱེན་དུ་་་་་་
འཁྱེར་ཤེས་པའི་ཐུབ་བསྟན་ཡོངས་སུ་རྫོགས་པའི་སྲོལ་བཟང་པོ། གངས་
རིའི་ཁྲོད་དུ་སྔར་བྱོན་པའི་མཁས་གྲུབ་སུས་ཀྱང་གསལ་བར་བྱེད་མ་ནུས་པ་་་་
དེ་ཉིད་གདུལ་བྱ་སྐལ་བ་དང་ལྡན་པ་རྣམས་ལ་ཉི་མ་ལྟར་གསལ་བར་མཛད་་་
པའི་ཕྱིར་ཡིན་ནོ། །དེ་ལ་རྣམ་འགྲེལ་ལས། ཐབས་བྱུང་དེ་རྒྱུ་ལྐོག་གྱུར་
པས། དེ་འཆད་པ་ནི་དཀའ་བ་ཡིན། །ཞེས་གསུངས་པས་ན་རང་གིས་ཐོག་
མར་བསྟན་པ་ཡོངས་རྫོགས་ཀྱི་གནད་ལ་ངེས་པ་རྙེད་པ་ཞིག་དགོས་ཤིང་།



240 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དེ་ལ་ཐོག་མར་མདོ་སྔགས་ཀྱི་གཞུང་མཐའ་དག་ལ་ཕྱོགས་རེར་མ་སོང་བའི་་༌
ཐོས་པ་རྒྱ་ཆེན་པོ་ཞིག་དགོས་པར་གཟིགས་ནས། བཤེས་གཉེན་མཁས་པའི་
དེད་དཔོན་ལ་བརྟེན་ནས། ཐོས་པའི་གྲུ་ཆེན་ལྷག་བསམ་གྱི་བ་དན་དཀར་
པོ་འཕྱུར་བ། བརྩོན་པའི་རླུང་ཤུགས་དྲག་པོས་བསྐྱོད་དེ། གསུང་རབ་
དགོངས་འགྲེལ་དང་བཅས་པའི་རྒྱ་མཚོ་ཆེན་པོར་ཞུགས་ནས་གཞུང་དོན་་་་་
ཡིད་བཞིན་གྱི་ནོར་བུ་འཚོལ་བ་ལ་བརྩོན་པ་རྒྱལ་སྲས་རྟག་ཏུ་ངུ་དང་་་
མཚུངས་པར་མཛད་དོ། །དེའི་ཚུལ་ལ་གཉིས་ལས། དང་པོ་མཚན་ཉིད་
ཀྱི་ཐེག་པ་ལས་གཙོ་བོར་བརྩམས་པའི་ཐོས་པ་མཛད་ཚུལ་ལ། གཞུང་ལུགས་
སྤྱི་ལ་ཐོས་པ་མཛད་ཚུལ་དང༌། ཁྱད་པར་དུ་དབུ་ཚད་ལ་ཐོས་པ་མཛད་
ཚུལ་གཉིས་སོ།།
དང་པོ་ནི། རྗེ་བླ་མ་རང་ཉིད་ཀྱིས། དེ་ཉིད་ཕྱིར་ན་མི་ཕམ་ཆོས་རྗེ་
དང༌། ། འཛམ་གླིང་རྒྱན་དྲུག་མཆོག་གཉིས་ཞེས་གྲགས་པའི། །གཞུང་
ལ་ཕྱོགས་རེ་བ་དང་རགས་པ་རེས། །ཚིམ་པར་མ་བྱས་ཀུན་ལ་ཞིབ་ཏུ་
སྦྱངས༑ ༑ ཞེས་གསུངས་པ་ལྟར་ཏེ། །ཆོས་གྲྭ་ཆེན་པོ་བདེ་བ་ཅན་དུ་
བྱོན། སྙེ་ཐང་བ་བཀྲ་ཤིས་སེང་གེ་དང༌། གདན་ས་བ་ཡེ་ཤེས་སེང་གེ
སློབ་དཔོན་ཡོན་ཏན་རྒྱ་མཚོ། བླ་མ་རིན་པོ་ཆེ་ཨུ་རྒྱན་པ་རྣམས་ལས་བསྟན་
བཅོས་མངོན་པར་རྟོ གས་པའི་རྒྱུན་རྩ་འགྲེལ་དང་བཅས་པ་གསན་པས་ཞག་་་
བཅོ་བརྒྱད་ཙམ་གྱིས་ཐུགས་སུ་ཆུད་ཅིང་། བླ་མ་འཇམ་རིན་པ་ལས་
བྱམས་ཆོས་གཞན་རྣམས་ཀྱང་གསན། ཁྱད་པར་དུ་ཉ་དབོན་ཀུན་དགའ་
དཔལ་བའི་དྲུང་དུ་ཕར་ཕྱིན་གྱི་གཟབ་བཤད་ཚར་གཅིག་གསན་པས་ཐུགས་་



གཉིས་པ་གྲུབ་མཐའ་སོ་སོའི་བྱུང་ཚུལ། 241
ཤིན་ཏུ་ཚིམ། དེ་ཡང་དེང་སང་གི་སློབ་གཉེར་བ་བཞིན་དུ་ཐལ་ཕྲེང་ཉོག་
པོ་ཞིག་གིས་ཆོག་ཤེས་མཛད་པ་མ་ཡིན་ཏེ། ཤེར་ཕྱོགས་ཀྱི་འགྲེལ་བ་ལ་བོད་
སྔ་རབས་པས་ཤིང་རྟའི་སྲོལ་འབྱེད་དུ་འདོད་པའི་འབུམ་ཊིཀ་དང༌། བརྒྱལ་
སྟོང་དོན་བསྡུས་དང་། དབུ་མ་རིགས་ཚོགས་དང༌། མངོན་རྟོ གས་རྒྱུན་
བཞི་དང༌། དེའི་ནང་ནས་ཀྱང་མངོན་རྟོ གས་རྒྱུན་ལ་ཐོགས་མེད་ཀྱིས་མཛད་
པའི་དེ་ཉིད་རྣམ་ངེས་དང༌། དབྱིག་གཉེན་གྱིས་མཛད་པའི་ཉི་ཁྲི་གཞུང་
འགྲེལ་དང་། འཕགས་པ་གྲོལ་སྡེས་མཛད་པའི་ཉི་ཁྲི་ལེའུ་བརྒྱད་མའི་
འགྲེལ་བ་ཉི་ཁྲི་སྣང་བ་དང༌། བཙུན་པ་གྲོལ་སྡེས་མཛད་པའི་ལེའུ་མང་གི་
འགྲེལ་བ་ཉི་ཁྲི་རྣམ་འགྲེལ་དང༌། སེང་གེ་བཟང་པོས་མཛད་པའི་འགྲེལ་བ་
དོན་གསལ་དང་། བརྒྱད་སྟོང་འགྲེལ་ཆེན་དང་། ལེའུ་བརྒྱད་པའི་བསྡུས་
དོན་དང་། སྡུད་འགྲེལ་གསར་མ་དང༌། སངས་རྒྱས་ཡེ་ཤེས་ཞབས་ཀྱིས་
མཛད་པའི་སྡུད་པའི་འགྲེལ་བ་པཉྩི་ཀ་དང་། སློབ་དཔོན་ཤཱནྟི་པས་
མཛད་པའི་ཉི་ཁྲི་དག་ལྡན་དང་། བརྒྱད་སྟོང་པའི་འགྲེལ་བ་སྙིང་པོ་མཆོག་
དང༌། དྲི་མེད་བཤེས་གཉེན་གྱིས་མཛད་པའི་ཤེར་སྙིང་གི་རྒྱ་ཆེར་འགྲེལ་
བ་དང་། སློབ་དཔོན་དབྱིག་གཉེན་དང་། ཀ་མ་ལ་ཤཱི་ལས་མཛད་
པའི་རྡོ་རྗེ་གཅོད་པའི་འགྲེལ་བ་རྣམས་ དང༌། སློབ་དཔོན་སེང་གེ་བཟང་
པོའི་རྗེས་འབྲང་ཆོས་ཀྱི་བཤེས་གཉེན་ལ་སོགས་པའི་འགྲེལ་བཤད་རྣམས་་་་
དང༌། མདོ་སྡེ་རྒྱན་གྱི་འགྲེལ་བ་དབྱིག་གཉེན་གྱིས་མཛད་པ་དང༌། དེའི་
འགྲེལ་བཤད་བཙུན་པ་ངོ་བོ་ཉིད་མེད་པས་མཛད་པ་དང་། ཁ་ཆེ་ཛྙཱ་ན་
བྷིའི་བསྡུས་དོན་དང་། བློ་བརྟན་གྱི་འགྲེལ་ཆེན་དང་བཅས་པའི་འགྲེལ་
E



ས'
:
1
དྷ་ས་
，
242 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བ ཤད་རྣམས་དང༌། རྒྱུད་བླ་མ་ལ་ཐོགས་མེད་ཀྱི་འགྲེལ་བ་དང༌། འབྱེད་
གཉིས་ལ་དབྱིག་འགྲེལ་དང་། དབུས་མཐའི་འགྲེལ་བ ཤད་བློ་བརྟན་གྱིས་
མཛད་པ་བཅས་གཞུང་དེ་དག་གི་ཚིག་དོན་མ་ལུས་པ་ཐུགས་སུ་ཆུད་པར་་་་་
མཛད་དེ་ལོ་གཉིས་ཀྱི་ཁོངས་སུ་བྱམས་ཆོས་ལ་མཁས་པའི་ཕ་རོལ་ཏུ་སོན་་་
པར་གྱུར་ཏོ། །
འདུལ་མངོན་གྱི་གཞུང་ལ་ཐོས་པ་མཛད་ཚུལ་ནི། རྗེ་བཙུན་རེད་
མདའ་བ་གཞོན་ནུ་བློ་གྲོས་ལ་མངོན་པ་མཛོད་རང་འགྲེལ་གྱི་སྟེང་ནས་མཛུབ་
འཁྲིད་མཛད་དེ་གསན་པས་གསུང་བཤད་གཞུང་གི་ཚིག་རིས་ཙམ་ལ་བརྟེན་་་
པ་མ་ཡིན་པར། བསྟན་བཅོས་ཀྱི་ལུས་ཡོངས་སུ་རྫོགས་པའི་དོན་གྱི་དཔོག་
ལེགས་པར་བསྒྲིགས་ནས་འགངས་ཆུན་པའི་གོ་བ་བོགས་ཆོད་དུ་སྟེར་ནུས་པ་་
ཞིག་འདུག་པས་དད་སྤྲོ་ཆེན་པོ་འཁྲུངས། གང་གསུངས་ཐམས་ཅད་ལན་རེ་
ཁོ་ནས་ཚིག་དོན་ལྷག་མ་མེད་པར་ཐུགས་སུ་ཆུད་ཅིང་། དཀའ་བའི་གནད་
རྣམས་ལ་དྲི་གཏུགས་ལེགས་པར་མཛད་པས། རྗེ་བཙུན་པ་ཡང་ཤིན་ཏུ་
ཐུགས་འཕྲོགས་པར་གྱུར་ཏེ། ཁྱེད་ལ་མཛུབ་འཁྲིད་བྱེད་པ་ལ་ལེགས་པར་
བསྒྲིམ་དགོས་པར་འདུག་ཅེས་གསུངས། དབུ་མ་འཇུག་པའང་ཚར་གཅིག་
གསན་ཅིང་། ཕྱིས་སུ་མངོན་པ་ཀུན་བཏུས་གཟབ་བ ཤད་དང༌། ཚད་མ་
རྣམ་འགྲེལ་གྱི་རང་འགྲེལ་ཞིབ་ཏུ་གསུངས་པས་སྤྱིའི་གོ་བ་ལེགས་པར་་་་་་་
འཁྲུངས༑ ཕར་ཕྱིན་དང་འདུལ་བ་རྣམས་ཀྱང་གསན། དབུ་ཚད་ཀྱི་
རིགས་པའི་སྒོ་དང་པོར་རེད་མདའ་བ་ལས་བརྙེད་པས་འདི་ཉིད་འགྲན་ཟླ་་་
མེད་པའི་བླ་མའི་གཙོ་བོར་མཛད།



243
T
，
གཉིས་པ་གྲུབ་མཐའ་སོ་སོའི་བྱུང་ཚུལ། །
སྐྱོར་མོ་ལུང་པའི་མཁན་པོ་དཀའ་བཞི་བ་བློ་གསལ་ཞེས་པ་འདུ་ལ་་་་་
མཛོད་ལ་ཤིན་ཏུ་མཁས་པར་བྱེད་པ་ལ་འདུལ་བ་མདོ་རྩ་བ་འགྲེལ་བ་ཆ་ལག་་
དང་བཅས་པ་རྫོ གས་པར་གསན་པའི་ཞར་ལ་མདོ་རྩའི་རྒྱ་ཆེར་འགྲེལ་གྱི་དབུ་
ནས་ཉིན་རེ་བཞིན་མདའ་ཚད་མ་བཅུ་བདུན་ཙམ་རེ་ཐུགས་ལ་བཟུང༌། ཐོས་
བསམ་མཛད་པའི་འདུལ་མངོན་གྱི་གཞུང་གི་སྐོར་ནི། མདོ་རྩའི་འགྲེལ་ཆུང་
ཡོན་ཏན་འོད་ཀྱིས་མཛད་པ་དང་། ཆོས་ཀྱི་བཤེས་གཉེན་གྱིས་མཛད་པའི་
རྒྱ་ཆེར་འགྲེལ་བ་དང་། མདོའི་འགྲེལ་བ་སློབ་དཔོན་ཤེས་རབ་འབྱེད་ཀྱིས་
མཛད་པ་དང༌། ལུང་གཞིའི་རྒྱ་ཆེར་འགྲེལ་བ་སློབ་དཔོན་དགེ་ལེགས་
བཤེས་གཉེན་གྱིས་མཛད་པ་དང་། རྣམ་འབྱེད་ཀྱི་འགྲེལ་བ་སློབ་དཔོན་
དུལ་བ་ལྷས་མཛད་པ་དང༌། ཕྲན་ཚེགས་ཀྱི་འགྲེལ་བ་སློབ་དཔོན་ཚུལ་
ཁྲིམས་བསྐྱངས་ཀྱིས་མཛད་པ་དང་། སོ་སོར་ཐར་པའི་འགྲེལ་བ་སློབ་དཔོན་
ཁྱད་པར་བཤེས་གཉེན་གྱིས་མཛད་པ་དང༌། སོ་སོར་ཐར་པའི་རྒྱ་ཆེར་
འགྲེལ་བ་དྲི་མེད་བཤེས་གཉེན་གྱིས་མཛད་པ་དང་། དགྲ་བཅོམ་པ་ས་ག་
ལྷས་མཛད་པའི་འདུལ་བ་མེ་ཏོག་ཕྲེང་བརྒྱུད་དང་། སློབ་དཔོན་ཤཱཀྱ་འོད་
ཀྱིས་མཛད་པའི་དགེ་ཚུལ་གྱི་ཚིག་ལེའུར་བྱས་པ་སུམ་བརྒྱ་པ་དང༌། སློབ་
དཔོན་དུལ་བ་ལྷས་མཛད་པའི་དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་བ་ལ་་་
སོགས་པ་འདུལ་བའི་འགྲེལ་བ་འགྲེལ་བཤད། ཡན་ལག་ཕྲན་དང་བཅས་པ་
གུང་ ་ བསྒྲིགས་པའི་ལག་ལེན་དང༌། གནང་བཀག་གི་ཁྱད་པར་རྣམས་རྫོགས་
པར་ཐུགས་སུ་ཆུད། མངོན་པ་མཛོད་རང་འགྲེལ་དང་བཅས་པ་དང་།
གྲགས་པ་བཤེས་གཉེན་གྱི་དོན་གསལ་དང༌། གང་སྤེལ་གྱི་འགྲེལ་བཤད་



-
-
-
-
244 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མཚན་ཉིད་ཀྱི་རྗེས་སུ་འབྲངས་པ་དང༌། ཀུན་བཏུས་འགྲེལ་བ་རྒྱལ་སྲས་མ་
རྣམས་ལ་བརྟེན་ནས་ཐེག་པ་གོང་འོག་གི་མངོན་པའི་དོན་མཐའ་དག་གཏན་་
ལ་འབེབས་པར་མཛད་དོ།།
གཉིས་པ་ནི། ཚད་མའི་གཞུང་ལ་ཐོས་པ་མཛད་ཚུལ་རྗེ་རང་ཉིད་
ཀྱིས། ཁྱད་པར་ཚུ་རོལ་མཐོང་བའི་དངོས་པོ་ཡི། །དེ་ཉིད་གཏན་ལ་
འབེབས་པའི་སྒོ་གཅིག་པུ། །ཡང་དག་རིགས་པའི་གཞུང་གི་དཀའ་གནས་
ལ༑ ༑ འབད་པ་དུ་མས་ཡང་དང་ཡང་དུ་སྦྱངས། །ཞེས་གསུངས་པ་
ལྟར། སྔར་བླ་མ་རྗེ་བཙུན་པ་དང༌། ཕྱིས་སུ་ལོ་ཙཱ་བ་དོན་བཟང་ལས་ཀྱང་
གསན་པ་ལ་བརྟེན་ནས་ཚད་མ་སྡེ་བདུན་མདོ་དང་བཅས་པ་རྣམས་ལ་ལེགས་
པར་གཟིགས་རྟོག་མཛད་ཅིང་། གུང་བསྒྲིགས་ནས་ལེགས་པར་གཏན་ལ་
ཕབ་པས། བོད་ཀྱི་བཤད་སྲོལ་ཕལ་ཆེ་བ་འགྲེལ་བ་དང་མི་མཐུན་པར་
གཟིགས་ནས། ཚད་མ་ཀུན་ལས་བཏུས་ཀྱི་རང་འགྲེལ་འགྲེལ་བཤད་དང་
བཅས་པ་དང༌། རྣམ་འགྲེལ་གྱི་འགྲེལ་བ་ལྟ་ཤཱཀ་གཉིས་དང༌། བྲམ་ཟེ་
གཉིས་ཀྱི་འགྲེལ་བ་དང༌། རྒྱུན་གྱི་འབྲེལ་བ་དང༌། དེའི་འགྲེལ་བཤད་
གཉིས་དང༌། རྣམ་ངེས་ཀྱི་རང་འགྲེལ་དང༌། དེའི་འགྲེལ་བཤད་ཆོས་
མཆོག་གིས་མཛད་པ་དང་། རིགས་ཐིགས་ཀྱི་འགྲེལ་བ་ཆོས་མཆོག་གིས་
མཛད་པ་སྟེ། འགྲེལ་བ་འགྲེལ་བཤད་ཡབ་སྲས་ཀྱི་གཞུང་ཕྲན་དང་བཅས་
པ་ལེགས་པར་གཏན་ལ་ཕབ་ནས་ཐུགས་སྦྱང་མཛད་པས། རིགས་པའི་
དབང་ཕྱུག་གཉིས་ཀྱི་དགོངས་པ་དཔྱིས་ཕྱིན་པ་ཐུགས་སུ་ཆུད་ཅིང་བོད་ཀྱི་་
ཚད་མའི་བཤད་སྲོལ་ཕལ་ཆེ་བ་སྙིང་པོ་མེད་པར་བྱས་སོ།།



245
གཉིས་པ་གྲུབ་མཐའ་སོ་སོའི་བྱུང་ཚུལ། །
དབུ་མའི་གཞུང་ལ་ཐོས་པ་མཛད་ཚུལ་ནི། རྗེ་རང་གི་ཞལ་ནས།
མདོ་སྔགས་གཞུང་ལ་ངལ་བ་མང་བྱས་ཀྱང་། །ཟབ་དོན་ཉམས་སུ་ལེན་
དང་སྨྲ་བ་ན། །གང་ཡང་མ་བསླབས་ཅི་ཡང་མི་ཤེས་པའི། །ལྟ་བའི་
ཚུལ་ལས་རིང་དུ་མ་སོང་བར། །མཐོང་ནས་ལྷག་པར་ཀླུ་སྒྲུབ་གཞུང་
ལུགས་ཀྱི། །ཟབ་མོ་འབྱེད་པའི་ཕྲ་བའི་རིགས་ལམ་ནས། །ཡང་དག་ལྟ་
བ་འདྲེན་པའི་གནད་ཀུན་ལ། །ལེགས་པར་སྦྱངས་ཏེ་ཐེ་ཚོམ་ཆོད་པར་
བྱས༑ ༑ ཞེས་གསུངས་པ་ལྟར་ཏེ། དེ་དུས་བོད་དུ་དབུ་མའི་བཤད་སྲོལ་ཤིན་
ཏུ་ནུབ་པས། བླ་མ་རེད་མདའ་བ་ལས་འཇུག་པའི་ བ ཤད་པ་མ་གཏོགས་རྩ་
ཤེས་ལ་སོགས་པའི་རི གས་ཚོ གས་གཞན་གྱི་བཤད་པ་གསན་པ་མ་བྱུང་ཞིང་།
རིགས་ཚོགས་ཀྱི་ལུང་ཞིག་སྣར་ཐང་མཁན་པོ་ཀུན་དགའ་རྒྱལ་མཚན་པ་་་་་་
དང༌། བདེ་བ་ཅན་པའི་བླ་མ་འཇམ་རིན་པ་ལས་གསན། མདོར་ན་དེའི་
དུས་སུ་ཁོང་དཔོན་སློབ་ལ་རིགས་ཚོ གས་རྣམས་ཀྱི་བཤད་པ་ལྟ་ཞོག ལུང་
ལེན་པའི་ཡུལ་ཡང་དཀའ་བར་བྱུང་འདུག་གོ །
དབུ་མ་ལ་སྦྱངས་པ་མཛད་པའི་གཞུང་ནི། སློབ་དཔོན་ཀླུ་སྒྲུབ་ཀྱི་
གཞུང་ལུགས་རིགས་ཚོགས་དྲུག་འགྲེལ་བ་དང་བཅས་པ་དང༌། མདོ་ཀུན་
ལས་བ ཏུས་པ་དང༌། རྗེས་འབྲང་གི་གཞུང་རྩ་བ་ཤེས་རབ་ཀྱི་དོན་འགྲེལ་
བཞི་བརྒྱ་པ་དང༌། དེའི་འགྲེལ་བ་ཟླ་བས་མཛད་པ་དང༌། སློབ་དཔོན་
སངས་རྒྱས་བསྐྱངས་ཀྱི་འགྲེལ་བ་དང་། སློབ་དཔོན་ལེགས་ལྡན་འབྱེད་
ཀྱིས་མཛད་པའི་རྩ་བ་ཤེས་རབ་ཀྱི་དོན་འགྲེལ་དབུ་མ་སྙིང་པོ་དང༌། དེའི་
རང་འགྲེལ་རྟོག་གེ་འབར་བ་དང་། རྩ་བ་ཤེས་རབ་ཀྱི་ཚིག་འགྲེལ་ཤེས་རབ་



246 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྒྲོན་མེ་དང་། དེའི་འགྲེལ་བཤད་སྤྱན་རས་གཟིགས་བརྟུལ་ཞུགས་ཀྱིས་
མཛད་པ་དང༌། དབུ་མ་རྩ་བ་ཤེས་རབ་ཀྱི་དོན་འགྲེལ་སློབ་དཔོན་ཟླ་བས་
མཛ ད་པའི་དབུ་མ་འཇུག་པ་དང༌། དེའི་འགྲེལ་བཤད་ཛ་ཡ་ཨཱ་ནནྡས་
མཛད་པ་དང་། རྩ་བ་ཤེས་རབ་ཀྱི་ཚིག་འགྲེལ་ཚིག་གསལ་དང༌། རྩ་བ་
ཤེས་རབ་ཀྱི་ཚིག་དོན་གསལ་བར་བྱེད་པའི་དབུ་མ་རྒྱན་དང༌། དེའི་རང་
འགྲེལ་དང༌། དེའི་འགྲེལ་བཤད་དང༌། དབུ་མ་བདེན་གཉིས་དང་།
དེའི་རང་འགྲེལ་དང༌། དེའི་འགྲེལ་བཤད་དང༌། གཞན་ཡང་དབུ་མ་སྣང་
བ་ལ་སོགས་པ་རྣམས་སོ།།
གཉིས་པ་གསང་སྔགས་ཀྱི་ཐེག་པ་ལ་ཐོས་པ་མཛད་ཚུལ་ནི། རྟོགས་
བརྗོད་ལས། འདི་ན་རྫོགས་སངས་རྒྱས་སུ་བགྲོད་པ་ལ། །ཟབ་མོ་
རྡོ་རྗེ་ཐེག་དང་ཕར་ཕྱིན་ཐེག །རྣམ་པ་གཉིས་ཡོད་གསང་སྔགས་ ཕར་ཕྱིན་
ལས༑ ༑ ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་བུར་
ཀུན་ཏུ་གྲགས། །ཚིག་དེ་བདེན་པའི་ཚིག་ཏུ་འདོད་བཞིན་དུ། །ཟབ་
མོའི་ཐེག་དེ་ཇི་ལྟ་བུ་ཞིག་ཅེས། །ཚོལ་བར་མི་བྱེད་མཁས་པའི་ཁུར་འཛིན་
པ༑ ༑དེ་འདྲ་དེ་ཡང་ཤེས་རབ་ཅན་ཡིན་ན། །དེ་ལས་གཞན་པའི་དབང་
པོ་རྟུལ་པོ་གང་། །ཤིན་ཏུ་ཕྲད་དཀའ་གོང་ན་མེད་པའི་ལམ། །འདི་
འདྲ་ཡལ་ པར་འདོར་བ་ཀྱེ་མ་མཚར། །དེ་ཉིད་ཕྱིར་ན་རྒྱལ་བའི་ཐེག་པ་
མཆོག ༑ སངས་རྒྱས་ལས་ཀྱང་དཀོན་པའི་རྡོ་རྗེ་ཐེག །དངོས་གྲུབ་
གཉིས་ཀྱི་གཏེར་གྱུར་ཟབ་མོ་དེར། །ཞུགས་ནས་འབད་པ་མང་པོས་རིང
དུ་སྦྱངས། །ཞེས་གསུངས་པ་ལྟར་ཏེ། དེ་དུས་བོད་ན་མདོ་སྔགས་གཉིས་
，
F



གཉིས་པ་གྲུབ་མཐའ་སོ་སོའི་བྱུང་ཚུལ། 247
ཚ་གྲང་ལྟར་འགལ་བར་འཛིན་པ་ཤས་ཆེ་བར། ཕ་རོལ་ཏུ་ཕྱིན་པ་ལ་མོས་པ་
རྣམས་ནི་གསང་སྔགས་ལ་མི་འཇུག སྔགས་ལ་མོས་པ་རྣམས་ཀྱིས་ཕ་རོལ་ཏུ་
ཕྱིན་པ་སྤོང་བར་བྱེད་པ་ལ། རྗེ་འདིས་སྔོན་རྒྱལ་བ་དབང་པོའི་ཏོག་གི་དྲུང་
དུ་སྟོང་ཉིད་ཀྱི་ལྟ་བ་དང་གསང་སྔགས་ཟུང་དུ་འབྲེལ་བའི་ལམ་བཟང་རྒྱས་་་
པར་བྱའོ་ཞེས་དམ་བཅའ་མཛད་པ་བཞིན་སྐལ་ལྡན་རྣམས་མདོ་སྔགས་་་་་་་
གཉིས་གཅིག་ལ་གཅིག་གྲོགས་སུ་འཁྱེར་ཤེས་པའི་ལུགས་སྲོལ་བཟང་པོ་ལ་་༌
འགོད་ པའི་ཆེད་དུ་ཐོག་མར་རང་ཉིད་ཀྱིས་གསང་སྔགས་ཀྱི་ཐེག་པ་ལ་ཕྱོགས་
རེ་ཙམ་མ་ཡིན་པའི་ཐོས་པ་རྒྱ་ཆེན་པོ་མཛད་པར་དགོངས་ཏེ། ཞལ་ནས།
ང་ལ་སྔགས་ཀྱི་ཕྱོགས་ལ་གཞན་གྱིས་བསྐུལ་དགོས་པ་མེད། ཆུང་ངུ་ནས་
འདི་ལ་ཤེས་འདོད་དྲག་པོ་ཡོད་ཅིང་། དེ་ཡང་རྒྱུད་སྡེ་མཐའ་དག་ཡོངས་སུ་
རྫོགས་པར་བསླབ་དགོས་སྙམ་པ་ཞིག་དང་པོ་ནས་ཡོད་ཅེས་གསུངས་ཤིང་།
སྐབས་ཤིག་བླ་མ་རྗེ་བཙུན་པའི་ཞལ་ནས། ཁྱེད་ཀྱིས་སྔགས་ཀྱི་རྩད་གཅོད་
རྒྱ་ཆེན་པོ་མཛད་པ་ལ་ཡུན་རིང་འགོར། དེ་བས་རེ་ཞིག་ སྡེ་སྣོད་ཀྱི་བཤད་
པ་མཛད་པ་མི་འཐད་དམ་ཞེས་གསུངས་པ་ལ། བདག་སྔགས་ཀྱི་ཕྱོགས་ལ་
ཤེས་འདོད་དྲག་པོ་ཡོད་པས་སྔགས་ཀྱི་རྩད་གཅོད་ཅིས་ཀྱང་བགྱིད་པ་ལགས་་
ཞེས་ཞུས་སོ།།
དེ་ཡང་རྗེ་འདི་ཉིད་དགུང་ལོ་སོ་བཞི་བཞེས་པ་རྟའི་ལོ་རྡོ་རྗེ་ཐེག་་་་
པའི་རྒྱུད་སྡེ་གོང་འོག་མཐའ་དག་གི་དབང་ལུང་མན་ངག་བཤད་སྲོལ་ཁུངས་་
བཙུན་པ་ཡོད་དོ་ཅོག་གསན་རྒྱུའི་དགོངས་པ་གཏད་པའི་སྐབས་ཤིག་ན་་་་་་་་
མནལ་ལམ་དུ་ཁྲི་ཆེན་པོ་ཞིག་གི་སྟེང་ན་བླ་མ་ཁྱུང་བོ་ལྷས་པ་ཡིན་ཟེར་བ་་་་་



E
248 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བགྲེས་ཉམས་ཅན་དབུ་རྒྱན་གསོལ་ཞིང་རྡོར་དྲིལ་བཟུང་བ་ཞིག་བཞུགས་་་༌
འདུག་པ་དེའི་སྐུ་མདུན་ན་རྗེ་རང་བཞུགས་འདུག་པ་ལ། བླ་མ་བཞེངས་
ནས་རྡོ་རྗེ་འགྲོས་ཀྱིས་གར་སྟབས་དང་བཅས། རྡོ་རྗེ་གསོར་ཞིང་དྲིལ་བུ་
གསིལ་ནས་རྗེ་རང་ལ་གཡས་སྐོར་ལན་གསུམ་མཛད་ཅིང་། ཕྲེང་བ་ནས་
བྱུང་བའི་ཨེ་ཀཱ་པ་ཙི་ཀཱ་པ་ཞེས་སྒྲ་བསྒྲགས་ནས། རྗེ་འདིའི་དབུའི་སྟེང་དུ་
རྡོར་དྲིལ་བཟུང་ནས་ཀརྨ་བཛྲ་ཞེས་བྱ་བའོ། །ཞེས་གསུངས་ནས་ཁྲི་ལ་
བཞུགས་སོང་བ་ཞིག་རྨིས། མནལ་སད་པ་ན་ཐུགས་ལ་བདེ་ཉམས་ཆེན་པོ་
འཁྲུངས༑ གསང་མཚན་སྔར་ནས་དོན་ཡོད་རྡོ་རྗེ་ཡིན་པ་དང་མཐུན་པར་
བྱུང་དགོངས་པ་ཞིག་བྱུང་། དེ་ནས་ཞ་ལུ་རི་སྦུག་ཏུ་རིན་པོ་ཆེ་ཁྱུང་བོ་ལྷས་
པ་ལ་ཡོ་ག་སོགས་གསན་པར་འབྱོན་དགོངས་ནས་ཡོད་པའི་ནུབ་ཅིག་མནལ་་
ལམ་དུ། ཁྲི་ཆེན་པོ་ཞིག་གི་སྟེང་ན་རིན་པོ་ཆེ་ཁྱུང་བོ་བ་ཡིན་ཟེར་བའི་བླ་མ་
བགྲེས་པོ་བཟང་པོའི་བཞུགས་སྟངས་མཛད་པའི་དྲུང་ན་རྗེ་རང་བཞུགས་་་༌༠༠
འདུག་པ་ལ། བླ་མ་དེས་ཕྱག་གཉིས་ཀྱིས་ཐུགས་ཀའི་ན་བཟའ་བསལ་ནས་
རྗེན་པར་བསྟན་པའི་ཐུགས་ཀར་སྔགས་ཀྱི་ཕྲེང་བ་རིང་པོ་རིམ་པ་དུ་མས་་་
བསྐོར་བའི་འཁོར་ལོ་ཡིག་འབྲུ་རྣམས་ཁྲ་ཧྲམ་མེ་འདུག་པའི་སྔགས་རྣམས་་་
ཕལ་ཆེར་ཀློག་པ་ཞིག་རྨིས། ལྟས་ཁྱད་པར་ཅན་དེ་དག་གཟིགས་ནས་ཞ་
ལུར་ཕེ བས་ནས་བླ་མ་དེ་ཉིད་མཇལ་བས་སྔར་མནལ་ལམ་དུ་བྱུང་ བའི་་་
དབྱིབས་དེ་ཁོ་ན་ལྟར་འདུག་པས་དད་གུས་སྨྲ་མི་ཤེས་པ་ལྟ་བུ་འཁྲུངས། དེ་
ནས་ལམ་སྒྲོན་ལས། བྱ་བ་སྤྱོད་སོགས་རྒྱུད་གསུངས་པའི། །གལ་ཏེ་
གསང་སྔགས་སྤྱོད་འདོད་ན། །དེ་ཚེ་སློབ་དཔོན་དབང་བསྐུར་ཕྱིར། །



གཉིས་པ་གྲུབ་མཐའ་སོ་སོའི་བྱུང་ཚུལ། 249
བསྙེན་བཀུར་རིན་ཆེན་སོགས་སྦྱིན་དང༌། །བཀའ་སྒྲུབ་ལ་སོགས་ཐམས་
ཅད་ཀྱིས། །བླ་མ་དམ་པ་མཉེས་པར་བྱ། །བླ་མ་མཉེས་པར་ གྱུར་པ་
ཡིས། ། ཡོངས་རྫོགས་སློབ་དཔོན་དབང་བསྐུར་བས། །སྡིག་ཀུན་རྣམ་
དག་བདག་ཉིད་ནི། །དངོས་གྲུབ་འགྲུབ་པའི་སྐལ་ལྡན་འགྱུར། །ཞེས་
གསུངས་པ་ལྟར། བསམ་པས་རྡོ་རྗེ་འཆང་དངོས་སུ་བལྟ་བ་དང༌། སྦྱོར་
བས་ལུས་ངག་གི་བསྙེན་བཀུར་བ། འཚོ་བ་ནར་མ་དང༌། རིན་པོ་ཆེ་གོས་
དར་སོགས་འབུལ་བ་དང༌། སྐབས་སྐབས་དམ་ཚིག་གི་རྫས་ཚོགས་ཀྱི་
མཆོད་པ་ཕུན་སུམ་ཚོགས་པས་མཉེས་པར་མཛད་ནས། ཐོག་མར་ཡོ་གའི་
དཀྱིལ་འཁོར་ཆེན་པོ་རྣམས་ཀྱི་དབང་གིས་སྣ་དྲངས་ཏེ། གདུགས་དཀར།
དམ་ཚིག་གསུམ་བཀོད། བཅུ་གཅིག་ཞལ། རྡོ་རྗེ་རྣམ་འཇོམས། ཚེ་
དཔག་མེད་སོགས་བྱ་རྒྱུད་དང༌། རྣམ་སྣང་མངོན་བྱང་སོགས་སྤྱོད་རྒྱུད་དེ།
དེ་སྐབས་བོད་ན་ཡོད་པའི་དབང་གི་ཆུ་བོ་རྣམ་པར་དག་པ་ཕལ་ཆེར་གསན་་་
ཅིང་བླ་མེད་ལ་ཡང་གསང་འདུས་མི་བསྐྱོད་པ་དང་། བདེ་མཆོག་ལཱུ་ཨི་པ་
དང་། ནག་པོ་བ་སོགས་མཐའ་ཡས་པ་གསན་ནས་ཁོང་ལ་མངའ་བའི་
བཀའ་ལུང་ཕལ་ཆེར་བུམ་པ་གང་བྱོའི་ཚུལ་དུ་ཐུགས་རྒྱུད་ལ་གཏམས་པར་་་་་
མཛད་ནས་ལོ་གཅིག་བཞུགས། ། དེ་ལྟར་ཆོས་གནང་བའི་ཚེ་དབང་རེ་རེ་
རྫོགས་པའི་མཚམས་སུ་བླ་མ་དེའི་ཞལ་ནས། ང་ལ་འདི་བླ་མ་འདི་ཞེས་བྱ་
བས་དགྱེས་བཞིན་དུ་གནང་བ་ཡིན་ནོ་བྱ་བ་རེ་ངེས་ཅན་དུ་གསུངས་ཤིང་།
བཀའ་ལུང་ལེགས་པར་རྫོགས་པ་ན་ད་ནི་ཆོས་བདག་པོ་ལ་འཕྲོད་པས་འགྱོད་
པ་མེད་དོ་ཞེས་གསུངས་ཏེ། དེ་ནི་རྗེ་བཙུན་ཁྱུང་བོ་རིན་པོ་ཆེས། ཀུན་མཁྱེན་
T
，



250 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འཕགས་པ་འོད་དང༌། བུ་སྟོན་ཐམས་ཅད་མཁྱེན་པ་གཉིས་ལས་སྔགས་ཀྱི་
གདམས་པ་རྒྱ་མཚོ་ལྟ་བུ་བཞེས་པའི་བྱིན་རླབས་ཀྱི་བཅུད་མ་ཉམས་པའི་རྡོ་
རྗེ་ཐེག་པའི་བསྟན་པ་ཡོངས་སུ་རྫོགས་པར་རྗེ་འདི་ཉིད་ཀྱི་ཕྱག་ཏུ་འཕྲོད་་་་་་་
ནས་ཕྱོགས་འདིར་སྐྱེ་དགུ་ཐམས་ཅད་ཀྱི་ཕན་བདེའི་རྩ་ལག་ཏུ་གྱུར་པ་འདི་་་
དགོངས་པར་ གསལ་ལོ།།
ཉང་སྟོད་བདེ་ཆེན་དུ་དབྱར་སྟོན་གཉིས་ཙམ་གྱི་བར་དུ་རིན་པོ་ཆེ་ཆོས་
ཀྱི་དཔལ་བ་ཚུལ་བཞིན་བསྟེན་ནས་རྡོ་རྗེ་རྣལ་འབྱོར་མས་དངོས་སུ་རྗེས་སུ་་་
བཟུང་བ་པཎྜི་ཏ་འཇིགས་མེད་འབྱུང་གནས་སྦས་པའི་ལེགས་བཤད་རྡོ་རྗེ་་་་་
ཕྲེང་བའི་དབང་ཆེན་བཞི་ཅུ་ཞེ་གཉིས། བདེ་ལེགས་སུ་བྱེད་པའི་དཀྱིལ་
འཁོར་གསུམ་དང་བཅས་པའི་དབང་ལུང་མཛུབ་ཁྲིད་བཤད་པ་གར་ཐིག་་་་་
དབྱ ངས་གསུམ་གྱི་ཕྱག་ལེན་དང་བཅས་པའི་སྒོ་ནས་རྡོ་རྗེ་ཕྲེང་བ། རྣལ་
འབྱོར་རྫོགས་ཕྲེང་། འོད་ཀྱི་སྙེ་མ་སྟེ་ཕྲེང་བ་སྐོར་གསུམ་ལ་ཤིན་ཏུ་མཁས་
པར་སྦྱངས་ཤིང༌། གཞན་ཡང་ཕྱག་རྡོར་འཁོར་ལོ་ཆེན་པོ་ལ་སོགས་པའི་ཆོས་
བཀའ་མང་དུ་གསན་ནོ།།
ལྷག་པར་རྣལ་འབྱོར་རྒྱུད་ལ་དབང་ཐོབ་པ་ཙམ་དུ་མ་ཟད། ཉང་
སྟོད་སྨད་ཀྱི་མཚམས་འཁྲིས་རྩ་ཁང་ཞེས་པར་ཡོ་ག་བ་མགོན་བཟང་ཞེས་པ་་་
གདན་དྲངས་ནས། རྡོ་རྗེ་དབྱིངས་དང་དཔལ་མཆོག་རྩེ་མོ་ལ་སོགས་པའི་
དཀྱིལ་འཁོར་ཆེན་པོ་རྣམས་ཀྱི་གར་ཐིག་དབྱངས། དཀྱིལ་འཁོར་གྱི་ཆོ་གའི་
ཁྲིགས། ཕྱག་རྒྱ་འཆིང་བ་སོགས་བུ་སྟོན་རིན་པོ་ཆེའི་ཕྱག་ལེན་ལྟར་ཞིབ་ཏུ་
སྦྱངས༑ སླར་ཡང་སན་གནམ་ཕག་པ་རིར་ཞ་ལུའི་ཡོ་ག་བ་མཁས་པ་སྡེ་སྣོད་



251
གཉིས་པ་གྲུབ་མཐའ་སོ་སོའི་བྱུང་ཚུལ།
འཛིན་པ་རྒྱལ་མཚན་གྲགས་པ་སྤྱན་དྲངས་ནས། ཡོ་གའི་དབྱངས་དང་ཕྱག་
ལེན་སོགས་ལ་དག་ཐེར་མཛད་ཅིང་། བུ་སྟོན་ཐམས་ཅད་མཁྱེན་པས་
མཛད་པའི་རྡོ་རྗེ་འབྱུང་བའི་རྣམ་བཤད་ཆེན་མོ། །དེ་ཉིད་བསྡུས་པ།
རྩེ་མོ། དཔལ་མཆོག སྦྱོང་རྒྱུད་སོགས་རྒྱུད་དང༌། དེ་ཉིད་སྣང་བ། ཀོ་ས་
ལའི་རྒྱན། དཔལ་མཆོག་འགྲེལ་ཆེན་ལ་སོགས་པ་རྒྱུད་དང་རྒྱ་འགྲེལ་གྱི་
རིགས་དུ་མའི་ལུང་ཡང་གསན་ནོ། །རྒྱུད་སྡེ་འོག་མ་གསུམ་གྱི་གཞུང་གང་
དང་གང་ལ་སྦྱངས་པ་ནི། བྱ་རྒྱུད་ལ། གསང་བ་སྤྱི་རྒྱུད་དང་ལེགས་གྲུབ་
ཀྱི་རྒྱུད་དང༌། དེའི་བསྡུས་དོན་བྱང་ཆུབ་མཆོག་གིས་མཛད་པ་དང༌།
དཔུང་བཟང་གིས་ཞུས་པའི་རྒྱུད་དང༌། དེའི་བསྡུས་དོན་སངས་རྒྱས་གསང་
བས་མཛད་པ་དང་། བསམ་གཏན་ཕྱི་མ་དང༌། དེའི་འགྲེལ་བ་སངས་
རྒྱས་གསང་བས་མཛད་པ་དང་། གཞན་ཡང་འཇམ་དཔལ་རྩ་རྒྱུད་དང༌།
ཕྱག་ན་རྡོ་རྗེའི་རྒྱུད་ཆེན་པོ་རིག་པ་མཆོག་དང༌། ། རྡོ་རྗེ་གཏུམ་པོའི་རྒྱུད་
དང་། རྡོ་རྗེ་རྣམ་འཇོམས་ཀྱི་རྩ་བའི་རྒྱུད་དང་། བཤད་པའི་རྒྱུད་རི་རབ་
ཆེན་པོ་ལ་སོགས་པར་བརྟེན་ནས་བྱ་རྒྱུད་ཀྱི་ལམ་གྱི་རིམ་པ་རྣམས་གཏན་ལ་་་
ཕབ་སྟེ་ཐུགས་སུ་ཆུད་པར་མཛད་དོ།།
སྤྱོད་རྒྱུད་ཀྱི་སྐོར་བོད་དུ་མང་པོ་མ་འགྱུར་ཡང་། གཙོ་བོར་གྱུར་པ་
རྣམ་པར་སྣང་མཛད་མངོན་པར་བྱང་ཆུབ་པའི་རྒྱུད་དང༌། རྣལ་འབྱོར་
རྒྱུད་ཀྱི་གཙོ་བོ་རྩ་བའི་རྒྱུད་ལ་དེ་ཉིད་བསྡུས་པའི་རྒྱུད་ཕྱི་མ་དང་བཅས་པ།
དེའི་རྒྱུ་ཆེར་འགྲེལ་བ་དེ་ཁོ་ན་ཉིད་སྣང་བར་བྱེད་པ་སློབ་དཔོན་ཀུན་སྙིང་་་་་་
གིས་མཛད་པ་དང༌། དེ་ཉིད་བསྡུས་པའི་རྒྱས་འགྲེལ་ཀོ་ས་ལའི་རྒྱན་ཅེས་བྱ་
，
་
，



252 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བ་ཤཱཀྱ་བཤེས་གཉེན་གྱིས་མཛད་པ་དང་། སངས་རྒྱས་གསང་བས་མཛད་
པའི་རྒྱུད་དོན་ལ་འཇུག་པ་དང༌། བཤད་པའི་རྒྱུད་རྡོ་རྗེ་རྩེ་མོ་དང་།
དཔལ་མཆོག་དང་པོ་དང་། དེའི་རྒྱ་ཆེར་འགྲེལ་བ་སྟོང་ཕྲག་ཉི་ཤུ་རྩ་བཞི་
བ་སློབ་དཔོན་ཀུན་སྙིང་གིས་མཛད་པ་དང༌། འཇིག་རྟེན་གསུམ་ལས་རྣམ་
པར་རྒྱལ་བའི་རྒྱུད་དང་། དེའི་འགྲེལ་བ་པཎྜི་ཏ་མུཀྟི་ཀ་ཀོ་ཥས་མཛད་པ་
དང༌། ངན་སོང་སྦྱོང་བའི་རྒྱུད་དང༌། དེའི་འགྲེལ་བ་སྣང་བའི་རྒྱན་ལ་
སོགས་པ་སྟེ། མདོར་ན་རྒྱུད་སྡེ་འོག་མ་གསུམ་གྱི་རྒྱུད་འགྲེལ་བ་དང་བཅས་
པ་མཐའ་དག་ལ་སྦྱངས་པ་མཐར་ཕྱིན་པར་མཛད་དོ།
བླ་མེད་ཀྱི་རྒྱུད་སྡེ་ལ་ཐོས་པ་མཛད་ཚུལ་ནི། རྣམ་ཐར་ཟུར་འདེབས་
ལས། ཞ་ལུར་བླ་མ་ཁྱུང་བོ་ལྷས་པ་གཞོན་ནུ་བསོད་ནམས་ལ་རྒྱུད་སྡེ་བཞིའི་
དབང་རྒྱུད་མན་ངག་ཕལ་ཆེར་གསན་ཅིང་། ཁྱད་པར་དུ་ས་སྐྱ་བ་དང་བུ་
སྟོན་པའི་ལུགས་ཀྱི་ཡོ་ག་དང་། བླ་མེད་ཀྱི་སྐོར་མ་ལུས་པ་དེའི་ནང་ནས་
ཀྱང་གསང་འདུས་མར་ལུགས། འགོས་ལུགས། ཇོ་བོ་ལུགས་སོགས་
འཕགས་ལུགས་དང༌། ཡེ་ཤེས་ཞབས་ལུགས། ཀུན་སྙིང་གི་ལུགས་ལ་
སོགས་པ་རྒྱ་བོད་ཀྱི་བཤད་སྲོལ་དང་བཅས་པ་གསན་ཅིང་ཐུགས་སུ་ཆུད་པར་
མཛད་དོ། །ཞེས་གསུངས་པ་ལྟར་ལ། གསང་འདུས་རྩ་རྒྱུད་ཀྱི་བཤད་
སྲོལ་ནི་རྗེ་བཙུན་རེད་མདའ་བ་ལ་གསན་ཅིང་། གོང་གསུམ་བདེ་ཆེན་པ་
ཆོས་ཀྱི་དཔལ་བ་ལ་ཡང་འཕགས་ལུགས་ཀྱི་གསང་འདུས་སྐོར་གསན་པར་་་་་
མངོན་ཏེ། མཐའ་གཅོད་རིན་ཆེན་མྱུ་གུ་ལས། རྗེ་བཙུན་དམ་པ་ཀུ་མཱ་ར་
མ་ཏིའི་ཞལ་སྔ་ནས་དང་། བུ་སྟོན་ཞབས་ཀྱི་སློབ་མ་རྗེ་བཙུན་དམ་པ་ཁྱུང་



གཉིས་པ་གྲུབ་མཐའ་སོ་སོའི་བྱུང་ཚུལ། 253
བོ་ལྷས་པའི་ཞལ་སྔ་ནས་དང་། རྗེ་བཙུན་དམ་པ་ཆོས་ཀྱི་དཔལ་བ་གསུམ་
ཀ་བསྡོམས་པ་ལ་བརྟེན་ནས། འཕགས་ལུགས་ཀྱི་ཆོས་སྐོར་རྣམས་བདག་
གིས་ཡོངས་སུ་རྫོགས་པར་མནོས་ཞེས་གསུངས་པས་སོ། །ཡེ་ཤེས་ཞབས་
ལུགས་ཀྱི་དབང་སོགས་ནི་བུ་སྟོན་གྱི་ཐུགས་སྲས་སྒྲ་ཚད་པ་རིན་ཆེན་རྣམ་་་་་
རྒྱལ་ལ་ཡང་གསན་ནོ། །
མ་རྒྱུད་བདེ་དགྱེས་སོགས་ནི། མདོ་སྨད་དུ་བཞུགས་སྐབས་ཆོས་རྗེ་
དོན་གྲུབ་རིན་ཆེན་པའི་ཞབས་དྲུང་ནས། བདེ་མཆོག་དྲིལ་བུ་ལྷ་ལྔ།
འཇིགས་བྱེད་རྭ་ལུགས། ཀྱེ་རྡོ་རྗེ། ཕྱག་རྡོར་འཁོར་ལོ་ཆེན་པོ་སོགས་ཀྱི་
དབང་དང་བཤད་པ་མན་ངག་ཅི་རིགས་པ་གསན། ཞ་ལུར་མཁན་ཆེན་རིན་
ཆེན་རྣམ་རྒྱལ་ལས་བདེ་མཆོག་མི་ཏྲི་བཅུ་གསུམ་མའི་དབང་གསན། སྙེ་ཐང་
གི་ཆོས་རྫོང་དུ་བླ་མ་དམ་པ་བསོད་ནམས་རྒྱལ་མཚན་ལ་བདེ་མཆོག་དྲིལ་བུ་་་
ལུས་དཀྱིལ་གྱི་དབང་དང༌། འཇམ་དབྱངས་ཨ་ར་པ་ཙ་ནའི་རྗེས་གནང་
གསན། ཞ་ལུ་རི་སྦུག་ཏུ་ཁྱུང་ལྷས་པར། མྱུ་ཨི་པ་དང་། ནག་པོ་བའི་དབང་
གསན།
བདེ་མཆོག་རྩ་རྒྱུད་ཀྱི་བཤད་པ་ནི། རྒྱུད་འགྲེལ་སྦས་དོན་ཀུན་
གསལ་ལས། བླ་མ་འཕགས་པ་འོད་ཅེས་པ་ཇོ་བོ་ལུགས་དང་། ལོ་ཆུང་
དང་ས་སྐྱ་བའི་ལུགས་ཀྱི་དབང་དང་ཁྲིད་དང་བཤད་པ་མངའ་བ་ཞིག་ གིས་
བུ་སྟོན་ཐམས་ཅད་མཁྱེན་པ་ལ་གནང༌། ཡང་བླ་མ་དེས་མར་དོའི་ལུགས་ཀྱི་
བཤད་ལུང་ཡང་རྩེ་བ་ལ་ཞུས་གསུངས་པས་ཁོང་ལ་ལོ་ཙཱ་བ་མཁས་པ་གཉིས་་་
ཀ་ལ་བརྒྱུད་པའི་ནཱ་རོ་བའི་བ ཤད་སྲོལ་མངའོ། །བུ་སྟོན་ཞབས་ཀྱིས་



|
*
254 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མཛད་པའི་རྩ་རྒྱུད་ཀྱི་རྣམ་བཤད་ཆེན་མོའི་བཤད་ལུང་དེའི་སློབ་མ་བླ་མ་་་་༌
བདེ་ཆེན་པ་ཆེན་པོ་ལ་བདག་གིས་ཐོས་སོ་ཞེས་གསུངས་པ་ལྟར་རོ། །ཀྱི་
རྡོར་གྱི་རྩ་རྒྱུད་བརྟག་གཉིས་ཀྱི་བཤད་པ་ས་སྐྱ་བའི་ལུགས་བཞིན་ས་སྐྱར་བླ་་་
མ་རྡོ་རྗེ་རིན་ཆེན་པ་ལ་གསན་ཅིང་། དེའི་མན་ངག་ལམ་འབྲས་བུ་དང་
བཅས་པ་དབང་དོན་ཉམས་ལེན་གྱི་རིམ་པར་བསྒྲིགས་པའི་འཁྲིད་ཡོངས་སུ་་་
རྫོགས་པ་བླ་མ་དམ་པ་བསོད་ནམས་རྒྱལ་མཚན་པའི་ཕྱག་ལེན་ལྟར་གདན་ས་
མཟིལ་དུ་སྤྱན་སྔ་གྲགས་པ་བྱང་ཆུབ་ལས་གསན་ནོ།།
གསང་འ དུས་དང་བདེ་དགྱིས་སྐོར་གྱི་རྒྱུད་དང་རྒྱ་གཞུང་གང་དང་་་་
གང་སྦྱངས་པ་ནི། ཕ་རྒྱུད་འ དུས་པ་ལ་རྩ་བའི་རྒྱུད་ལེའུ་བཅུ་བདུན་པ་
དང་༑ ཕྱི་མ་ལེའུ་བཅོ་བརྒྱད་པ་དང་། ཟླ་བ་གྲགས་པས་མཛད་པའི་
གསང་འདུས་སྒྲོན་གསལ་དང༌། པཎྜི་ཏ་སྒེག་པའི་རྡོ་རྗེས་མཛད་པའི་གསང་
འ དུས་ཀྱི་གླེང་གཞིའི་བཤད་པ་དང་། བདྡྷཱ་ཀ་ར་ཝརྨས་མཛད་པའི་རྒྱུན་
བདུན་རྣམ་པར་དགྲོལ་བ་དང༌། སློབ་དཔོན་རབ་ཏུ་ཞི་བའི་ཡེ་ཤེས་ཀྱིས་
མཛད་པའི་ གསང་བ་འདུས་པའི་འགྲེལ་བ་སློབ་མ་ལ་ཕན་པ་དང༌། པཎྜི་ཏ་
དྲི་མེད་སྦས་པས་མཛད་པའི་གསང་བ་འདུས་པའི་རྒྱན་ལེའུ་བཅུ་བདུན་གྱི་་༌་་
འགྲེལ་བ་དང༌། པཎྜི་ཏ་ཅི་ལུ་པས་མཛད་པའི་གསང་འདུས་ཀྱི་འགྲེལ་བ་
རིན་པོ་ཆེའི་ལྗོན་ཤིང་། གསང་འདུས་ཀྱི་འགྲེལ་བ་ཐ་ག་ནས་མཛད་པ་
དང་། པཎྜི་ཏ་རྡོ་རྗེ་བཞད་པས་མཛད་པའི་གསང་འདུས་ལེའུ་བཅུ་བདུན་
གྱི་འགྲེལ་བ་དང༌། ཤཱནྟི་པས་མཛད་པའི་གསང་འདུས་བཤད་སྦྱར་སྙིམ་
པའི་མེ་ཏོག་དང༌། ཡང་བཤད་པའི་རྒྱུད་ལ་རྡོ་རྗེ་ཕྲེང་བ་དང་། དགོངས་
ས*



255
གཉིས་པ་གྲུབ་མཐའ་སོ་སོའི་བྱུང་ཚུལ།
པ་ལུང་བསྟན་དང་། ཡེ་ཤེས་རྡོ་རྗེ་ཀུན་ལས་བཏུས་དང༌། ལྷ་མོ་བཞིས་
ཞུས་པ་སོགས་ཡིན་ལ། དེའི་ནང་ནས་དགོངས་པ་ལུང་བསྟན་གྱི་འགྲེལ་བ་
ཐཱནྡྷ་ཀ་རས་མཛད་པ་དང༌། ལྷ་མོ་བཞིས་ཞུས་ཀྱི་འགྲེལ་བ་ཤཱནྡྷ་ཀ་རས་
མཛད་པ་དང༌། ལྷ་མོ་བཞིས་ཞུས་ཀྱི་འགྲེལ་བ་སློབ་དཔོན་ཀུན་དགའ་སྙིང་
པོས་མཛད་པ་དང༌། གསང་བ་འདུས་པའི་དོན་འགྲེལ་ལ། སྒྲུབ་ཐབས་
མདོར་བྱས་དང༌། མདོ་བསྲེ་དང༌། རིམ་པ་ལྔ་དང༌། འཕགས་པ་ལྷས་
མཛད་པའི་སྤྱོད་པ་བསྡུས་པའི་སྒྲོན་མེ་དང་། དེའི་བཤད་པ་ཤཱཀྱ་བ ཤེས་
གཉེན་དང་ཀླུའི་བྱང་ཆུབ་ཀྱིས་མཛད་པ་དང༌། སློབ་དཔོན་ཀླུའི་བྱང་ཆུབ་
ཀྱིས་མཛད་པའི་རྣམ་གཞག་རིམ་པ་དང༌། སློབ་དཔོན་ཀླུའི་བྱང་ཆུབ་ཀྱིས་
མཛད་པའི་འགྲེལ་བ་སོགས་རིམ་པ་ལྔའི་འགྲེལ་བ་བདུན་དང༌། སློབ་དཔོན་
ཤཱནྟི་པས་མཛད་པའི་སྒྲུབ་ཐབས་མདོར་བྱས་ཀྱི་འགྲེལ་བ་རིན་པོ་ཆེའི་ཕྲེང་བ་
རྣམས་ཏེ་རྒྱུད་འགྲེལ་བ་འགྲེལ་བཤད། ཡབ་སྲས་ལྔའི་འགྲེལ་བ་མན་ངག་
དང་བཅས་པ་གུང་བསྒྲིགས་ནས་དཔལ་གསང་བ་འདུས་པའི་རྒྱུད་དོན་ཕྱིན་
ཅི་མ་ལོག་པར་གཏན་ལ་ཕབ་པོ།།
རྣལ་འབྱོར་མ་རྒྱུད་ཀྱི་རྡོ་རྗེ་རྩ་བའི་རྒྱུད་བརྟག་པ་གཉིས་པ་དང་།
བཤད་པའི་རྒྱུད་ཐུན་མོང་མ་ཡིན་པ་མཁའ་འགྲོ་མ་རྡོ་རྗེ་གུར་དང༌། ཐུན་
མོང་བའི་བཤད་པ། དཔལ་སཾ་བུ་ཊ་རྒྱུད་ཕྱི་མ་དང་བཅས་པ་དང་།
འགྲེལ་བའི་སྐོར་ལ། ཀྱེ་རྡོ་རྗེའི་འགྲེལ་བ་རྡོ་རྗེ་སྙིང་པོས་མཛད་པ་དང༌།
མཚོ་སྐྱེས་རྡོ་རྗེས་མཛད་པའི་པདྨ་ཅན་དང་། མི་ཐུབ་ཟླ་བས་མཛད་པའི་ཀུ་
མུ་ཏཱི་དང༌། ཤཱནྟི་པས་མཛད་པའི་མུ་ཏིག་ཕྲེང་བ་དང་། ནཱ་རོ་པས་མཛད་



256 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པའི་འགྲེལ་ཆེན་ལ་སོགས་པ་འགྲེལ་བ་བཅུ་གསུམ་དང༌། ཨིནྡྲ་བོདྷིས་
མཛད་པའི་གུར་གྱི་དཀའ་འགྲེལ་ཞལ་ནས་བརྒྱུད་པ་ལ་སོགས་པ་གུར་གྱི་་་་༌
འགྲེལ་བ་བཞི་དང་། སློབ་དཔོན་འཇིགས་མེད་འབྱུང་གནས་སྦས་པས་མཛད་
པའི་མན་ངག་གི་སྙེ་མ་ལ་སོགས་པ་དང་། རྩ་རྒྱུད་དང་། བཤད་རྒྱུད་དང༌།
འགྲེལ་བ་མན་ངག་དང་བཅས་པ་ལ་བརྟེན་ནས་དགྱེས་པ་རྡོ་རྗེའི་རྒྱུད་ཀྱི་་་་
དོན་ཕྱིན་ཅི་མ་ལོག་པ་གཏན་ལ་ཕབ་པོ།།
མ་རྒྱུད་བདེ་མཆོ ག་གི་རྩ་རྒྱུད་དང༌། བཤད་པའི་རྒྱུད་ཨ་བྷི་དྷ་ན་
དང༌༑ རྡོ་རྗེ་མཁའ་འགྲོ་དང༌། རྣལ་འབྱོར་མའི་ཀུན་ཏུ་སྤྱོད་པ་དང༌།
མཁའ་འགྲོ་རྒྱ་མཚོ་དང༌། རྡོ་རྗེ་འབྱུང་བ་ལ་སོགས་པ་དང༌། འགྲེལ་བ་ལ་
ཕྱག་ན་རྡོ་རྗེས་མཛད་པའི་བདེ་མཆོག་བསྟོད་འགྲེལ་དང་། ལངྐ་རྒྱལ་བཟང་
དང་། སྐལ་ལྡན་གྲགས་པ་དང་། སྐར་རྒྱལ་ཟླ་བས་མཛད་པའི་དཀའ་
འགྲེལ་ལ་སོགས་པ་དང༌། རྡོ་རྗེ་མཁའ་འགྲོ་མའི་འགྲེལ་བ་བྷ་ཝ་བྷ་དྲས་མཛད་
པ་དང་། སློབ་དཔོན་དཔའ་བོ་རྡོ་རྗེས་མཛད་པའི་འཁོར་ལོ་སྡོམ་པའི་
དཀའ་འགྲེལ་དང༌། རྡོ་རྗེ་མཁའ་འགྲོའི་འགྲེལ་བ་དེ་ཁོ་ན་ཉིད་བརྟན་པར་
བྱེད་པ་པཎྜི་ཏ་ནོར་བཟང་གིས་མཛད་པ་དང༌། མཁའ་འགྲོ་རྒྱ་མཚོའི་
འགྲེལ་བ་པདྨ་བཛྲ་གྱིས་མཛད་པའི་གྲུ་རྫིང་ལ་སོགས་པ་རྩ་རྒྱུད་དང༌།
བཤད་བརྒྱུད་འགྲེལ་བ་དང་བཅས་པ་ལ་ཐུགས་སྦྱངས་ལེགས་པར་མཛད་དེ་་་
འཁོར་ལོ་བདེ་མཆོག་གི་རྒྱུད་དོན་མཐའ་དག་གཏན་ལ་ཕབ་པོ།།
དུས་ཀྱི་འཁོར་ལོ་ལ། བཅོམ་ལྡན་རལ་གྲི་དང༌། བླ་མ་རེད་མདའ་
བ་སོགས་ཀྱིས་དགག་པ་མཛད་ནའང་རྗེ་འདིས་རྒྱུད་སྡེ་གཞན་དང་བཤད་་་་་



257
གཉིས་པ་གྲུབ་མཐའ་སོ་སོའི་བྱུང་ཚུལ།
སྲོལ་མི་འདྲ་བའི་ཤིང་རྟའི་སྲོལ་ཆེན་དུ་དགོངས་ནས། འབའ་འུ་འབའ་
གཉེར་དུ་བཞུགས་སྐབས། གོང་གསུམ་བདེ་ཆེན་པ་ཆོས་ཀྱི་དཔལ་བ་ལ་
ཞིབ་ཏུ་གསན་པར་དགོངས་པའི་ཚེ་མནལ་ལམ་དུ། ཆོས་ཀྱི་དཔལ་བས་བུ་
སྟོན་རིན་པོ་ཆེ་ལ་དུས་འཁོར་འགྲེལ་ཆེན་ཚར་བཅུ་བདུན་ཉན་པ་ཡིན་ནོ་ཟེར་
བ་ཞིག་བྱུང༌། དེ་ནས་ཉང་སྟོད་བདེ་ཆེན་དུ་བླ་མ་དེ་ཉིད་དང་མཇལ་བ་ན་
ཕྱག་རྟེན་དར་སེར་པོ་ཞིག་ཕུལ། སང་ཉིན་གོས་ཡུག་ནེ་ཚོ་ཁ་གཅིག་ཕུལ་
ནས་དུས་ཀྱི་འཁོར་ལོའི་འགྲེལ་ཆེན་ཆ་ལག་དང་བཅས་པ་གསུང་བར་གསོལ་་་
བ་བཏབ་པས་ཐུགས་དགྱེས་བཞིན་དུ་ད་ལྟ་འགྲེལ་བའི་ལེའུ་དང་པོའི་ཆོས་་་་
མཚམས། གང་ཞིག་ཆེན་པོའི་མི་རྣམས་སྨིན་པར་བྱ་བའི་དོན་དུ་ཞེས་པའི་
སྐབས་ལ་སླེབས་བྱུང་བས་རྟེན་འབྲེལ་ཤིན་ཏུ་ནས་ལེགས། མདང་གི་དར་
སེར་པོ་དེ་སའི་ཁམས་སྡུད་རིམ་དང་མཐུན་པར་རྫོགས་རིམ་རྫོགས་པར་འོང་་
བར་འདུག ད་ནང་གི་གོས་ཡུག་འདི་ལྗང་ཁུ་ནམ་མཁའི་ཁམས་ཡིན་པས་
བསྐྱེད་རིམ་རྫོགས་པར་འོང་བར་འདུག ཆོས་ཐམས་ཅད་ཡོངས་སུ་རྫོགས་
པར་བྱེད་གསུངས་ཏེ། ཐུགས་དགྱེས་བཞིན་དུ་ཚིག་གི་འཕྲོ་དེ་ག་ནས་དབུ་
བཙུགས་ཏེ་འགྲེལ་ཆེན་རྫོགས་པར་གནང་ནས་སླར་ཡང་དབུ་ནས་ཚིག་
མཚམས་བར་གནང་ཞིང་། རྒྱུད་འགྲེལ་གྱི་བཤད་པ་ཕྱག་ལེན་གྱི་མཛུབ་
ཁྲིད་སྦྱོར་དྲུག་གི་ཉམས་ཁྲིད་སོགས་རྫོགས་པར་གསན་ནས། སྟོན་དགུན་
དཔྱིད་གསུམ་ཙམ་བཞུགས། བུ་སྟོན་རིན་པོ་ཆེ་ལ་འགྲེལ་ཆེན་ཚར་དུ་གསན་
ཞུས་པས་བཅུ་བདུན་ཉན་པ་ཡིན་གསུངས། དེ་རྗེས་སན་གནམ་ཕ ག་པ་
རིར་སླར་ཡང་རིན་པོ་ཆེ་ཆོས་ཀྱི་དཔལ་བའི་དྲུང་དུ་རྡོ་རྗེ་སྙིང་འགྲེལ། ཕྱག་
• ༠་་



258 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྡོར་སྟོད་འགྲེལ། ནཱ་རོ་འགྲེལ་ཆེན་ལ་སོགས་པ་དུས་ཀྱི་འཁོར་ལོའི་ཆ་ལག་
དུ་མ་དང༌། གཞན་ཡང་ཆོས་བཀའ་མང་དུ་གསན་ཅིང་། སྐྱོར་མོ་ལུང་དུ་
ཚལ་བ་རྟོགས་ལྡན་སྔོ་ཉལ་མ་ཞེས་གྲགས་པ་བླ་མ་མཁས་པ་ཡེ་ཤེས་རྒྱལ་་་༌་་་
མཚན་ལ་འགྲེལ་ཆེན་དྲི་མེད་འོད་ཀྱི་བ ཤད་པ་ཞིབ་པར་གསན་ཅིང་། རྒྱུ་
མཚན་རྩིས་དང་ལག་ལེན་རྣམས་ལའང་མཁས་པར་སྦྱངས། ཇོ་ནང་དུ་
ཕྱོགས་ལས་རྣམ་རྒྱལ་བ་ལའང་སྦྱོར་དྲུག་གི་ཁྲིད་སྨིན་རྒྱས་སུ་གསན། བསྡུས་
རྒྱུད་ཕྲེང་བ་འཛིན་པའི་སྡེབ་སྦྱོར་གྱི་ཚི གས་བཅད་སྟོང་སུམ་ཅུ་བ་དང་། །
རྒྱུད་ཕྱི་མ་དང་། བཀོལ་བའི་རྒྱུད་ལ་སོགས་པ་དང་། འགྲེལ་བ་ལ།
འགྲེལ་བཤད་སྟོང་ཕྲག་དྲུག་ཅུ་བ་ཟླ་བཟང་གིས་མཛད་པ་དང་། པདྨ་
དཀར་པོས་མཛད་པའི་འགྲེལ་ཆེན་དྲི་མེད་འོད་དང་། དེའི་གོ་ལའི་འགྲེལ་
བ་པདྨ་ཅན་སོ་མ་ནཱ་ཐས་མཛད་པ་དང༌། པདྨ་དཀར་པོས་མཛད་པའི་
འགྲེལ་བ་དོན་དམ་སྙེ་མ་དང༌། ནཱ་རོ་པས་མཛད་པའི་དབང་མདོར་བསྟན་
གྱི་འགྲེལ་བ་རྣམས་ལ་ལེ གས་པར་སྦྱངས་ཏེ་ཐུགས་སུ་ཆུད་པར་མཛད་དོ།
སྔ་ཕྱིར་མདོ་སྔགས་ཀྱི་གཞུང་གང་དང་གང་ལ་སྦྱངས་པའི་མཚན་སྨོས་་་
པ་རྣམས་ནི་བདག་གིས་རང་བཟོར་བགྲང་བ་མ་ཡིན་གྱི། དངོས་སློབ་
འགའ་ཞིག་གིས་མཛད་པའི་རྗེའི་རྣམ་ཐར་དུ་བཀོད་པ་བཞིན་ཡིན་ལ། དེ་
ཡང་བཀའ་གདམས་གོང་མའི་ཞལ་ནས། རྣམ་གྲོལ་སྒྲུབ་པ་ལ་པོ་ཏི་མཛོ་
ཁལ་ཙམ་ལ་བྱ་བ་མ་བྱས་པར། བེའུ་བུམ་ལག་མཐིལ་ཙམ་པ་རེ་སྟོན་པ་
ཙུག་སྦེད་པ་ཙུག་བྱས་པས་གར་ཡང་མི་ཕྱིན། ཞེས་གསུངས་པས་རྗེས་
འཇུག་གྲོལ་བ་དོན་གཉེར་ཅན་རྣམས་ཀྱིས་གཞུང་ཆེན་མོ་དེ་དག་ལ་ཐོས་་་་་



259
གཉིས་པ་གྲུབ་མཐའ་སོ་སོའི་བྱུང་ཚུལ།
བསམ་གྱི་གཞི་བྱེད་དགོས་པ་ཤེས་པའི་ཆེད་དུ་བྲིས་སོ།
གཞན་ཡང་ཆོས་རྗེ་དོན་རིན་པ་སོགས་ལས་གཤིན་རྗེ་གཤེད་དམར་་་་་
ནག་འཇིགས་གསུམ་གྱི་དབང་བཤད་མན་ངག་རྭ་སྐྱོ་གཉོས་སོ གས་ལས་་་་་་་
བརྒྱུད་པ་མི་འདྲ་བ་རྣམས་ དང༌། བླ་མ་དབུ་མ་བ་ལ་བ རྟེན་ནས་ཡོངས་སུ་
མ་གྲགས་པའི་ཉེ་བརྒྱུད་ཐུན་མོང་མ་ཡིན་པ་མང་པོ་རྣམས་གསན་ཅིང་།
གྲུབ་ཆེན་ཛ་བ་རི་བ་ནས་བརྒྱུད་པའི་ཕྱག་ན་རྡོ་རྗེ་འཁོར་ལོ་ཆེན་པོའི་དབང་་
དང་མན་ངག་གི་སྐོར། སྤྱན་སྔ་གྲགས་པ་བྱང་ཆུབ་ཀྱི་དྲུང་ནས་མར་པ་
དང༌། སྒམ་པོ་བ་ལས་འོངས་པའི་བཀའ་བརྒྱུད་པའི་མན་ངག་གི་སྙིང་པོ་ན་
རོ་ཆོས་དྲུག ཕྱག་རྒྱ་ཆེན་པོ་ལྔ་ལྡན་དང༌། ཕག་མོ་གྲུ་པ་དང༌། འཇིག་
རྟེན་མགོན་པོའི་བཀའ་འབུམ་ཡོངས་སུ་རྫོགས་པའང་གསན་ལ། ཆོས་རྗེ་བླ་
མ་དམ་པ་བསོད་ནམས་རྒྱལ་མཚན་སོ གས་ལས་ས་ལུགས་ཀྱི་གདམས་པའི་་་༌་
སྙིང་པོ་དུ་མ་ཡང་གསན་ནོ།།
ནང་རིག་པའི་ སྡེ་སྣོད་དུ་མ་ཟད། ཚལ་དུ་ལྷ་རྗེ་དཀོན་མཆོག་སྐྱབས་
ལས་གསོ་དཔྱད་ཀྱི་སྐོར་དང༌། ལོ་ཆེན་ནམ་བཟང་དང༌། ས་བཟང་མ་ཏི་
པཎ་ཆེན་སོགས་ལས་སྒྲ་དང་། སྙན་ངག་དང༌། སྡེབ་སྦྱོར་སོགས་དང་། །
རྟོགས་ལྡན་ཡེ་ཤེས་རྒྱལ་མཚན་ལས་རྩིས་ཀྱི་སྐོར་ཏེ། མདོར་ན་ཐུན་མོང་གི་
རིག་པའི་ གནས་རྣམས་ཀྱང་ལེགས་པར་སྦྱངས། ཚལ་དུ་བཞུགས་དུས་རྒྱལ་
བའི་བཀའ་དང་བསྟན་བཅོས་བོད་དུ་འགྱུར་རོ་ཅོག་ཡོངས་སུ་རྫོགས་པ་ལ་་་་་
གཟིགས་རྟོག་ཞིབ་ཏུ་མཛད་ཅིང༌། མདོར་ན་མཁས་བྱའི་གནས་མཐའ་དག་
ལ་འདི་མ་སྦྱངས་བྱ་བ་མེད་པས་མང་དུ་ཐོས་པ་ལུང་གི་ཡོན་ཏན་གྱི་རྒྱ་མཚོ་་་་



-
260 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཆེན་པོའི་ཕ་རོལ་ཏུ་བྱོན་ནོ།།
གཉིས་པ་གཞུང་ལུགས་ཐམས་ཅད་གདམས་པར་ཤར་བའི་ཚུལ་ནི།
ཞིབ་ཏུ་ཕྱེ་ན་རྗེ་རང་གི་རྟོ གས་བརྗོད་དུ་གསུངས་པ་ལྟར་རྒྱུ་ཆེ་ཡང་འདིར་་་་་
མདོ་ཙམ་བཤད་ན། བླ་མ་དབུ་མ་བ་ལ་ཕུལ་བའི་ཞུ་ཡིག་ལས། སྤྱིར་ད་ལྟ་
བོད་ན་གསང་སྔགས་དང་མཚན་ཉིད་ཀྱི་གདམས་པ་མཐའ་ཡས་པ་ཞིག་སྣང་་
ཞིང་། དེ་རྣམས་ ཀྱང་སངས་རྒྱས་བྱང་སེམས་ལ་མ་བརྒྱུད་པ་མི་སྣང་བས་ཡི་
དམ་རེས་གསུངས་པ་ཙམ་གྱི་རྒྱུ་མཚན་ལས་གཞན་འགོད་རྒྱུ་མ་བརྙེད་ན་ཐད་
ཀ་ཐད་ཀའི་བློ་ངོ་འབའ་ཞིག་ཏུ་སོང་ནས་ལམ་གྱི་གནད་མ་འཕྱུ གས་པ་ཞིག་་་
ལ་ངེས་པ་རྣམ་དག་སྐྱེ་བའི་ཐབས་མི་འདུག དེས་ན་གཟུ་བོར་གནས་པའི་སྒོ་
ནས་བློ་དང་ལྡན་པ་རྣམས་ཀྱིས་ལམ་འཕྱུག་མེད་ཅིག་འཚོལ་ན། མདོ་སྡེ་
དང་རྒྱུད་སྡེ་རྩོད་མེད་གང་དང་ཡང་མི་འགལ་ཞིང་དེ་དག་ནས་ཟིན་པ། དེ་
ཡང་ཤིང་རྟ་ཆེན་པོ་གཅིག་གི་རིགས་པའི་རྗེས་སུ་འབྲངས་ནས་དྲང་ངེས་ལེཊ་
པར་ཕྱེ་སྟེ་མཐའ་གཞན་དུ་དྲང་དུ་མི་བཏུབ་པར་རིགས་པས་གནོད་མེད་དུ་་་
འགྲུབ་པ་ཞིག་མེད་མི་རུང་དུ་སྣང་བས། གསུང་རབ་ཆེན་པོ་རྣམས་དང་དེའི་
དགོངས་པ་འཚོལ་བའི་རིགས་པའི་སྒོ་དྲི་མ་མེད་པ་ལ་རྩིས་པོ་ཆེར་བཟུང་་་
ནས་རྒྱུད་ལ་སྐྱེ་བའི་རིམ་པ་སྔར་མང་དུ་བྱུང་ཡང་དེ་ཙམ་ལ་ཆོག་ཤེས་མ་བྱས་
པར་བསྟན་པ་འབའ་ཞིག་ལ་དམི གས་པའི་བསམ་པས་ཀུན་ནས་བསླངས་ཏེ།
ཡི་དམ་དང་བླ་མ་ཐ་མི་དད་པར་བྱས་པ་ལ་རྒྱུན་མི་འཆད་དུ་གསོལ་བ་་་་་..
བཏབ། བསག་སྦྱང་གི་སྒོ་དུ་མ་ལ་འབད་པས་ད་ལྟ་གསུང་རབ་སྤྱི་དང་
དགོངས་འགྲེལ་གྱི་བསྟན་བཅོས་ཆེན་པོ་རྣམས་ལ་ཁོལ་བཏོན་རེ་ཙམ་མིན་་་་་



261
，
གཉིས་པ་གྲུབ་མཐའ་སོ་སོའི་བྱུང་ཚུལ།
པའི་ལུས་ཡོངས་སུ་རྫོགས་པ་ཉམས་ལེན་དུ་འགྲོ་བའི་ཕྱོགས་སུ་ཤེས་པ་ཡོད།
ཚུལ་དེ་ལ་ངེས་པ་བདེ་བླག་ཏུ་སྟེར་བར་བྱེད་པ་ནི་བདག་དང་གཞན་གྱི་གྲུབ་་
པའི་མཐའ་རྒྱ་མཚོ་ལྟ་བུའི་ཕ་རོལ་ཏུ་སོན་ཅིང་། ནང་རིག་པའི་སྡེ་སྣོད་
གསུམ་གྱི་སྙིང་པོ་བསླབ་པ་གསུམ་གྱི་གནད་རྣམས་ཕྱིན་ཅི་མ་ལོག་པར་ཤེས་་་་
ནས་ཁས་བླངས་པ་ཙམ་ལ་མ་བཞག་པར་ཉམས་འོག་ཏུ་ཚུད་པར་མཛད་པ་་་་
མཁས་ལ་གྲུབ་པ་བརྙེས་པའི་དགེ་བའི་བཤེས་གཉེན་དུ་མས་རྗེས་སུ་བཟུང་་་་་
བ། ལྷག་པའི་ལྷ་དཔག་ཏུ་མེད་པས་བྱིན་གྱིས་བརླབས་པའི་སེམས་དཔའ་
ཆེན་པོ་དཔལ་མར་མེ་མཛད་ཡེ་ཤེས་ཀྱི་གདམས་པ་བྱང་ཆུབ་ལམ་གྱི་རིམ་་༌༌་
པས་མཚན་ཉིད་དང་སྔགས་ཀྱི་ཐེག་པའི་ལམ་གྱི་རིམ་པ་ཕྱིན་ཅི་མ་ལོག་པར་་་
གཏན་ལ་ཕབ་པ་ཉིད་ཡ་མཚན་པར་མཐོང་ནས་སློབ་མ་བཀྲི་བའི་རིམ་པ་་་་་
རྣམས་དེ་ཁོ་ནའི་སྟེང་ནས་བྱེད་ཀྱིན་ཡོད། གདམས་ངག་དེ་ཡང་གསུང་
རབ་དགོངས་འགྲེལ་གྱི་བསྟན་བཅོས་མན་ངག་མཐའ་དག་ལམ་གྱི་རིམ་པ་་་་
གཅིག་ཏུ་དྲིལ་ནས་སྟོན་པར་གནང་བས་འཆད་ཤེས་པ་དང་ཉན་ཤེས་པ་་་་་་
གཉིས་ཀྱིས་བཤད་ཅིང་ཉམས་སུ་བླངས་ན་མན་ངག་ཆུང་ཆུང་དུ་མ་ཟད།
གསུང་རབ་མཐའ་དག་གི་གུང་འགྲིགས་ནས་འོང་བར་སྣང་བས་ཁྲིད་ཀྱི་རྣམ་
གྲངས་མང་པོ་སྟོན་པ་མ་བྱས། ཞེས་གསུངས་པ་ལྟར་ཏེ།
དེ་ཡང་མདོ་ཕྱོགས་ཀྱི་ཐོས་པ་ཕལ་ཆེར་མཛད་ཟིན་ནས། གཙང་རོང་
གི་ཆོས་ལུང་དུ་ཕེབས་ནས། དེའི་མཁན་པོ་གྲགས་པ་བཤེས་གཉེན་ལ་
བཀའ་ལུང་ཅི་རིགས་གསན་ཅིང་། འཇམ་པའི་དབྱངས་ཀྱི་སྲས་པོ་བླ་མ་
དབུ་མ་བ་བརྩོན་འགྲུས་སེང་གེ་གསང་མཚན་དཔའ་བོ་རྡོ་རྗེར་གྲགས་པ་དང་



བགཝཾ་
1|
|
262 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཐོག་མར་མཇལ། ཁོང་གིས་འཇམ་དབྱངས་ཀྱི་བཀའ་བཞིན་རྗེ་རིན་པོ་ཆེ་
ལ་དབྱངས་ཅན་མའི་རྗེས་གནང་དང༌། དབུ་མ་འཇུག་པའི་རང་འགྲེལ་ཡང་
གསན། ཁོང་རང་ལ་བྱིས་པའི་དུས་ནས་གཟིགས་སྣང་ནར་མར་འོང་བའི་
འཇམ་དབྱངས་ཀྱི་སྣང་བ་འདི་ལ་བརྟག་དཔྱད་ཅིག་མཛོད་གསུང་བར། རྗེ་
རིན་པོ་ཆེས་གཞུང་ལུགས་ཀྱི་དཀའ་གནད་འདྲི་བ་སོ གས་ཀྱིས་བརྟགས་པས་་་
གཟིགས་སྣང་རང་དགའ་བ་མིན་པར་ངེས་པ་རྙེད། ཕྱིས་སུ་རོང་ཆོས་ལུང་
དུ་སླར་ཡང་དབུ་མ་བ་དང་མཇལ་ནས་འཇམ་དབྱངས་ཆོས་སྐོར་གསན།
བླ་མ་དབུ་མ་བས་ལོ་ཙཱ་མཛད་ནས་རྗེ་བཙུན་འཇམ་དབྱངས་ལ་འོག་ནས་་་
འབྱུང་བ་ལྟར་གྱི་ཆོས་ཀྱི་དྲི་བ་མང་དུ་ཞུས། དེ་དུས་འཇམ་དབྱངས་ཀྱིས་
སྒྲུབ་པ་ལ་བསྐུལ་བར་བརྟེན། སྔགས་ཀྱི་གསན་སྦྱོང་ཚར་ནས་སྒྲུབ་པ་ལ་
འབྱོན་པར་ཐུ གས་ཐག་བཅད། དེ་ནས་བཤད་ཟིན་པ་ལྟར་སྔགས་ཀྱི་གསན་
བཞེས་ཐམས་ཅད་གྲུབ་ནས། དཔོན་སློབ་གཉིས་ཀ་སྐྱིད་ཤོད་དགའ་བ་
གདོང་དུ་ཕེབས། མཚ མས་དམ་པར་མཛད་ནས་བླ་མ་དབུ་མ་བས་ལོ་ཙཱ་
མཛད་ནས་རྗེ་བཙུན་ལ་མདོ་སྔགས་ཀྱི་དཀའ་ བའི་གནད་མཐའ་ཡས་པ་་་
ཞུས༑ འཁོར་ཇི་ལྟར་ཁྲིད་ཞུས་པ་ལ་དག་པ་རྣམ་བརྒྱད་དུ་གྲགས་པ་རྣམས་
ཁྲིད་གསུངས། འདི་ཡན་ཆད་དུ་རྗེ་བླ་མས་འཇམ་དབྱངས་དང་དངོས་སུ་
མ་མཇལ་བའི་ཚུལ་གྱིས་བླ་མ་དབུ་མ་བས་ལོ་ཙཱ་བྱས་ནས་དྲི་བ་སོགས་ཞུ་བར་
མཛད་ལ། འདི་དུས་རྗེ་རང་གིས་འཇམ་དབྱངས་ཀྱི་བརྙེན་སྒྲུབ་མཛད་པར་
བརྟེན༑ འཇའ་གུར་གྱི་དབུས་ན་བཞུ གས་པའི་འཇམ་དབྱངས་ཨ་ར་པ་ཙའི་
ཞལ་དངོས་སུ་གཟིགས། དེ་ནས་བཟུང་སྟེ་ནམ་འདོད་དུ་གཟིགས་ནས་མདོ་



གཉིས་པ་གྲུབ་མཐའ་སོ་སོའི་བྱུང་ཚུལ། 263
སྔགས་ཀྱི་གནད་ཟབ་མོ་རྣམས་རྗེ་བཙུན་ལས་དངོས་སུ་གསན་པ་ཡིན་ནོ། །
དེ་ནས་རྗེ་བཙུན་གྱི་བཀའ་བཞིན་སྒྲུབ་པ་ལ་འབྱོན་པར་ཆས་ཏེ། བླ་
མ་དབུ་མ་བ་མདོ་ཁམས་སུ་འབྱོན་པའི་སྐྱེལ་ཐུང་ལ་དཔོན་སློབ་གཉིས་ཀ་ལྷ་་་
སར་བྱོན་ནས། ཐོག་སྟེང་མའི་ལྷོ་ཕྱོགས་ཀྱི་བྱ་འདབ་འོག་ཏུ་མཆོད་པ་
བཟང་བར་བཤམས་ནས་གསོལ་བ་ཤུགས་དྲག་ཏུ་བཏབ་པས་ཞལ་དངོས་སུ་་་
བསྟན་ནས་ཉམས་ལེན་གྱི་གནད་བསྡུས་པའི་ཚིགས་སུ་བཅད་པ་འགའ་་་་
གསུངས་པ་ཟིན་བྲིས་མཛད། དབུ་མ་བ་ལ་གསང་འདུས་མི་བསྐྱོད་པའི་
དབང་ཕུལ། གསུང་འབུམ་ཁྲོད་ན་དབྱངས་ཅན་མ་དཀར་མོའི་སྒྲུབ་ཐབས་
ཤིག་བཞུགས་པ་དེ་འཇམ་དབྱངས་ཁ་ཆེས་བསྐུལ་བའི་མཛད་བྱང་ཅན་དུ་་་་
སྣང་ནའང་། སྔོན་གྱི་བྲིས་མ་རྙིང་བ་འགའ་ཞིག་ན་བླ་མ་དབུ་མ་བ་དཔའ་
བོ་རྡོ་རྗེའི་གསུང་གིས་བསྐུལ་བ་ལ་བརྟེན་ནས་འཇམ་དབྱངས་བླ་མའི་གསུང་།
བཞིན་མང་དུ་ཐོས་པའི་དགེ་སློང་བློ་བཟང་གྲགས་པའི་དཔལ་གྱིས་ར་ས་་་་་
འཕྲུལ་སྣང་གི་རྒྱ་ཕིབས་འོག་ཏུ་བྲིས་པའོ་ཞེས་སྣང་ལ། སྒྲུབ་ཐབས་ཀྱི་ཚིག་
རིས་རྣམས་ནི་མཐུན་པར་སྣང་ངོ༌། །ཁོང་མདོ་སྨད་དུ་བྱོན། རྗེ་བླ་མ་
དགུང་ལོ་སོ་དྲུག་ལ་བབས་པ་ན། དཔོན་སློབ་དགུ་འོལ་ཁ་ཆོས་ལུང་དུ་སྒྲུབ་
པ་ལ་གཤེགས་སོ། །དེར་ཕེབས་འཕྲལ་ནས་ཐོག་མར་གནད་ཆེ་བར་
དགོངས་ཏེ་དཔོན་སློབ་ཐམས་ཅད་ཀྱིས་སྟོབས་བཞི་ཚང་བའི་བཤགས་སྡོམ་་་
ལ་ཤིན་ཏུ་འགྲུས་པར་མཛད། དེ་ཉིད་ནས་ལྟུང་བཤགས་ཕྱག་དང་བཅས་
པ་མཛད་པས་ཕྱག་ཞབས་ཀྱི་སོར་མོ་རྣམས་སེར་ཁར་སོང་ཞིང༌། རྡོ་ལ་ཕྱག་
ཞབས་དང་དབུའི་རྗེས་བྱུང་བ་དང་། རྡོ་གྲུ་བཞི་ཆེ་ཙམ་རྩ་བ་བརྟན་པ་



-
-
-
-
264 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཞིག་ལ་མཎྜལ་མཛད་ནས་ཕྱག་ངར་གྱིས་ཕྱིས་པས་ཕྱག་ངར་ལ་ཤ་ཆེན་ཆགས་
ཤིང་རྡོ་ཤིན་ཏུ་འཇམ་པོར་གྱུར་པ་རྣམས་དེང་སང་ཡང་བལྟར་ཡོད་དོ།།
དེའི་ཚེ་མདོ་ཕལ་པོ་ཆེ་ནས་འབྱུང་བའི་བྱང་ཆུབ་སེམས་དཔའི་སྤྱོད་པ་་
རྨད་དུ་བྱུང་བ་རྣམས་ལ་དམི གས་ཕུག་ནས་སྦྱངས་པས་སྙིང་སྟོབས་ལྷག་པར་་
རྒྱས་ཤིང༌། དག་པའི་ གཟིགས་སྣང་དཔག་ཏུ་མེད་པ་བྱུང༌། དེ་ནས་སྨན་
ལུང་རྒྱ་སོག་ཏུ་ཕེབས་ནས་ཉམས་ལེན་ལ་བརྩོན་པས། རྒྱ་གར་གྱི་པཎ་གྲུབ་
སངས་རྒྱས་བྱང་སེམས་རྡོ་རྗེ་འཇིགས་བྱེད་སོགས་ཀྱི་གཟིགས་སྣང་ངོ་མཚར་་་
བ་མང་དུ་བྱུང་ཞིང་ཐུགས་དམ་ཤིན་ཏུ་འཕེལ། དེའི་ཚེ་ཕྱག་ན་རྡོ་རྗེའི་སྲས་
ཀྱི་ཐུ་བོ་ལྷོ་བྲག་མཁན་ཆེན་ནམ་མཁའ་རྒྱལ་མཚན་དང་མཇལ། ཕན་ཚུན་
དག་པའི་སྣང་བས་ཆོས་བཀའ་མང་པོ་གསན་རེས་མཛད། ཁྱད་པར་དུ་རྗེ་
བླ་མས་མཁན་ཆེན་རིན་པོ་ལ་བཀའ་གདམས་གདམས་ངག་པ་ནས་བརྒྱུད་་་་་
པའི་བྱང་ཆུབ་ལམ་གྱི་རིམ་པའི་ཁྲིད་དགོན་པ་བ་ནས་སྣེའུ་ཟུར་བ་དང་།
སྤྱན་སྔ་བ་ནས་བྱ་ཡུལ་བ་ལ་བརྒྱུད་པ་གཉིས་ཀའི་ཉམས་ཁྲིད་དང༌། གཉལ་
གྲ་སྐོར་མཁན་ཆེན་ཆོས་སྐྱབས་བཟང་པོ་ལས་བཀའ་གདམས་གཞུང་པ་ནས་་་
བརྒྱུད་པའི་ལམ་རིམ་གྱི་ཁྲིད། པོ་ཏོ་བ་ནས་ཤར་བ་དང་དོལ་བ་ལ་བརྒྱུད་
པ་གཉིས་ཀ་གསན། གཉལ་ལོ་རོར་ཟླ་བ་ལྔ་ཙམ་བཞུ གས་ནས་བྱང་ཆུབ་
ལམ་རིམ་གྱི་ཉམས་ལེན་རྩལ་འདོན་དང་གྲོ་ལུང་པའི་བསྟན་རིམ་ཆེན་མོ་ཞིབ་
གཟིགས་མཛད་པས། བསྟན་བཅོས་མངོན་རྟོ གས་རྒྱན་གྱི་བརྗོད་བྱ་མཐའ་
དག་གང་ཟག་གཅིག་འཚང་རྒྱ་བའི་ལམ་གྱི་རིམ་པའི་གདམས་ངག་ཏུ་འཁྱེར་་
བའི་ཚུལ་ལ་གོ་བ་ཙམ་མ་ཡིན་པའི་ངེས་པ་ཁྱད་པར་ཅན་ཐུགས་རྒྱུད་ལ་་་



265
གཉིས་པ་གྲུབ་མཐའ་སོ་སོའི་བྱུང་ཚུལ།
འཁྲུངས་ཤིང་། དེས་མཚོན་ནས་ཚད་མ་དང༌། བྱམས་ཆོས་གཞན་ དང་།
དབུ་མའི་གཞུང་རྣམས་དང༌། གསང་སྔགས་ཀྱི་རྒྱུད་སྡེ་བཞིའི་གནད་དོན་
མཐའ་དག་གདམས་ངག་ཏུ་ཤར་བའི་ཚུལ་བསམ་གྱིས་མི་ཁྱབ་པ་ཞིག་ཡོད་པ་
ནི༑ རྟོགས་བརྗོད་འདུན་ལགས་མར་གསུངས་པ་ལྟར་ཡིན་པས་འདིར་མང་
དུ་དོགས་ནས་མ་སྤྲོས་སོ།།
འདི་དག་ཀྱང་རྗེ་བླ་མའི་ཁྱད་ཆོས་ཐུན་མོང་མ་ཡིན་པ་ཞིག་ཡིན་ཏེ།
སྔོན་བྱོན་གྱི་མཁས་གྲུབ་སུ་ལའང་མདོ་སྔགས་ཀྱི་གཞུང་ལུགས་མ་ལུས་པ་་་་་༌
གདམས་པར་ཤར་བའི་རྣམ་པར་ཐར་པ་འདི་ལྟ་བུ་འཆད་རྒྱུ་མི་འདུག་པས་་་་
སོ༑ ༑
【3】བསྒོམས་པས་ཉམས་རྟོགས་ཀྱི་ཡོན་ཏན་བརྙེས་པའི་ཚུལ།
བསྒོམས་པས་ཉམས་རྟོ གས་ ཀྱི་ཡོན་ཏན་བརྙེས་པའི་ཚུལ་ནི། དེ་ལྟར་
དགུང་ལོ་བཅུ་བདུན་ནས་སོ་དྲུག་གི་བར་དུ་ཐོས་པ་རྒྱ་ཆེན་པོ་མཛད། སོ་
དྲུག་གི་ཚེ་རྗེ་བཙུན་གྱིས་བསྐུལ་ནས་བྱ་བྲལ་ལ་བྱོན་ནས་བླ་མ་ཡི་དམ་དབྱེར་་
མེད་དུ་གསོལ་བ་འདེབས་པ་སོགས་ཀྱི་རྒྱུ་ཚོགས་མང་པོ་ཞིག་བསྒྲུབས་པ་ལ་་་
བ རྟེན་ནས་ལོ་བཞི་ཙམ་སོང་བ་ན་གཞུང་ལུགས་ཐམས་ཅད་གདམས་ངག་ཏུ་་
ཤར༑ དེ་ནས་ལམ་ཕྱོགས་རེ་བ་ཙམ་མ་ཡིན་པར་མདོ་སྔགས་ཀྱི་ལུས་ཡོངས་
སུ་རྫོགས་པའི་ཉམས་ལེན་ལ་དགུང་ལོ་སོ་བརྒྱད་པ་ནས་ང་གསུམ་པའི་ བར་་་
དུ་ཐུགས་གཞོལ་མཛད་པས། ཕྱི་ནང་ཐུན་མོང་བའི་ཡོན་ཏན་སྣ་རེ་ཙམ་
ཐོབ་པ་ལ་རྟོགས་པ་མཐོན་པོར་སོང་བར་རེ་བ་དག་དང་འདྲ་བ་མ་ཡིན་་་་་
པར། ཆོས་ནས་ཇི་སྐད་བཤད་པ་བཞིན་གྱི་ཉམས་རྟོགས་ཚད་མ་ཐུགས་



-
-
-
-
;
266 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྒྱུད་ལ་འཁྲུངས་པ་ཡིན་ཏེ། རྗེ་རང་གི་ཞལ་ནས། ཁོ་བོ་ལ་གཞན་གྱིས་
སྟན་བཟང་པོ་བཤམས་པ་དང༌། གུས་པས་བསྙེན་བཀུར་སོགས་ཅི་བྱས་པ་
ཙམ་གྱིས་ཆེད་དུ་བསམ་མི་དགོས་པར་དུས་དེའི་སྐབས་རང་དུ་འདི་ཐམས་་་
ཅད་མི་རྟག་ཅིང་ཡིད་བརྟན་དུ་མི་རུང་བ་སྒྱུ་མའི་བསླུ་བྲིད་དང་འདྲ་བ་ཡིན་་
སྙམ་པའི་སྐྱོ་བ་ཤུགས་དྲག་པོས་སྣང་བ་བུན་ལོང་དུ་ཐོངས་པ་ཡིད་ག ཏིང་་་་་་
ནས་འགྱུར་བ་རྒྱུན་རིང་པོར་སྐྱེ་བ་ཞིག་དང་པོ་ཉིད་ནས་རང་ཆས་སུ་ཡོད་པ་་
ཡིན་ཞེས་གསུངས་པ་དང༌། གཉལ་སྨད་སེང་གེ་རྫོང་དུ་འདུལ་བའི་ཆོས་
མང་དུ་གསུངས་ཤིང༌། ལག་ལེན་ཕྲན་ཚེགས་རུང་ཆུ་འདེབས་པ་ཡར་བཅད་
ཞིབ་པར་མཛད་དེ། ཡོན་ཏན་ཐམས་ཅད་ཀྱི་གཞི་མ་ཁས་བླངས་པའི་ཚུལ་
ཁྲི མས་དག་དགོས་པ་ཡིན། ངེད་ལ་ནི་སོ་སོར་ཐར་པའི་ ཕམ་ལྷག་སྦོམ་པོ་
དང་བཅས་པའི་ལྟུང་བ་འོང་མ་མྱོང་། ལྟུང་བྱེད་ཉེས་བྱས་དང་བཅས་པའི་
འགའ་རེ་བྱུང་བ་རྣམས་བཤགས་སྡོམ་བྱེད་གསུངས་པ་དང༌། འོལ་ཁ་
ཆོས་ལུང་དུ་མདོ་ཕལ་པོ་ཆེ་ལ་གཟིགས་རྟོག་མཛད་ཅིང༌། བྱང་ཆུབ་ཀྱི་
སེམས་དང༌། རྒྱལ་སྲས་ཀྱི་སྤྱོད་པ་རྣམས་ལ་ཐུགས་སྦྱངས་པས། མདོ་སྡེ་
ནས་འབྱུང་ བའི་ རྒྱལ་སྲས་ཀྱི་སྙིང་སྟོབས་དང་སྤྱོད་པ་གང་རླབས་པོ་ཆེ་རྣམས་
ལ་རེ་རེ་ནས་དམིགས་སུ་ཕུག་གིན་ཐུགས་སྦྱོང་བའི་ད མི གས་རྣམ་ནར་མར་་་
བསྟེན་པས། དང་པོ་ཅུང་དཀའ་ཙམ་བྱུང་ཡང་ཕྱིས་ལེགས་པར་གོམས་ནས་
འབད་རྩོལ་མི་དགོས་པར་རང་ཤུགས་ཀྱིས་རྒྱལ་སྲས་ཀྱི་སྙིང་སྟོ བས་དང་སྤྱོད་
པ་རྨད་དུ་བྱུང་བ་ཇི་འདྲའི་དཔག་དཀའ་བ་ཞིག་ལའང་ཞུམ་པ་ནམ་ཡང་མི་་་
སྐྱོ་ཞིང་། སྤྲོ་དགའི་ཤུགས་དྲག་པོས་ངང་གིས་འཇུག་པ་ཞིག་བྱུང་ཞེས་



གཉིས་པ་གྲུབ་མཐའ་སོ་སོའི་བྱུང་ཚུལ། 267
གསུངས་པ་དང༌། སྐྱོར་མོ་ལུང་དུ་བཞུགས་སྐབས་ཚོགས་སུ་མདོ་གསུངས་
པའི་དོན་ལ་མཉམ་པར་བཞག་པས། དགེ་འདུན་རྣམས་ཚོགས་གྲོལ་ན་ཡང་
ཏིང་ངེ་འཛིན་ལས་མ་བཞེངས་པ་དང༌། ཞལ་ནས། གསུང་རབ་ཀྱི་དོན་
ལ་དཔྱད་པ་ཞིབ་མོ་མཛད་སྐབས་སྐུ་མདུན་དུ་གཞན་གྱིས་གཏམ་སྨྲ་བ་དང༌།
སྤྱོད་ལམ་ཇི་ལྟར་བྱས་ཀྱང་དེ་དག་ལ་ཐུགས་ཕྲ་མོ་ཙམ་ཡང་མི་འཕྲོ་བ་སྔ་མོ་་་་
ནས་ཡོད། དགེ་སྦྱོར་ལ་ཞུགས་པའི་ཚེ་དེ་ལྟར་འོང་བ་འོལ་ཁ་བྱམས་པ་གླིང་
ནས་བཟུང་སྟེ་བྱུང་གསུངས་པ་ལྟར་དང༌།
ཁྱད་པར་དུ་དབུ་མའི་ལྟ་བ་དང་སྔགས་ཀྱི་བདེ་སྟོང་གི་རྟོ གས་པ་ཐུགས་
རྒྱུད་ལ་འཁྲུངས་པའི་ཚུལ་ནི། མཁས་གྲུབ་རྗེས་མཛད་པའི་གསང་བའི་རྣམ་
ཐར་དངོས་གྲུབ་སྙེ་མ་ལས། གཙང་རོང་དུ་བླ་མ་དབུ་མ་བས་ལོ་ཙཱ་བ་མཛད།
རྗེ་འདིས་འདྲི་བ་བོ་མཛད་ནས། རྗེ་བཙུན་འཇམ་པའི་དབྱངས་ལ་ཆོས་ཀྱི་
དྲི་བ་མང་དུ་མཛད། ཁྱད་པར་དུ་དབུ་མའི་ལྟ་བ་འདི་མ་བཙལ་ན་ལམ་གྱི་
སྲོག་མི་རྙེད། བཙལ་ཀྱང་ཤིན་ཏུ་རྙེད་དཀའ་ཞིང་། ཕྱིན་ཅི་ལོག་ཏུ་
བཟུང་ན་གོལ་ས་དང་ཉེས་དམིགས་གཞན་ལས་ཀྱང་ཆེ་ བར་འཕགས་པ་ཡབ་་
སྲས་ཀྱིས་གསུངས་འདུག་པས། འདི་ཉིད་འབའ་ཞིག་ཡིད་ལ་གཅ གས་པའི་
ཐུགས་ཀྱི་བཞེད་པ་རྟག་ཏུ་རྒྱུན་ཆགས་པས་དེ་ཁོ་ན་ཉིད་ཚོལ་བ་ལ་བྱང་ཆུབ་་
སེམས་དཔའ་རྟག་ཏུ་ངུ་དང་འདྲ་བར་ཡོད་པས། དེའི་ཚེ་ཡང་རྗེ་བཙུན་ལ་
ལྟ་བའི་དྲི་བ་རང་ཤས་ཆེར་མཛད། དེ་དུས་ངེད་ཀྱི་ལྟ་བ་འདི་ཐལ་རང་
གང་ཡིན་ཞུས་པས་གང་ཡང་མིན་གསུངས། དེ་དུས་རྗེ་འདིའི་ཐུགས་ལ་
ཡང་ཁས་ལེན་ཅི་ཡང་མེད་ཅིང་གང་དུའང་གཟུང་མི་ཉན་པར་ ལྟ་བ་དེ་་་་་་་



268 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཐུགས་ལ་བདེ་བ་ཙམ་ཡོད་པ་འདུག་གོ།
དེ་ནས་ལྟ་བའི་སྐོར་ལ་དྲི་བ་དང་བརྒལ་བརྟག་མང་དུ་མཛད་པས།
རྗེ་བཙུན་འཇམ་པའི་དབྱངས་ཀྱི་གསུང་ནས། སྣང་ཕྱོགས་དང་སྟོང་ཕྱོགས་
ལ་ཉེ་རིང་གཏན་ནས་བྱེད་མི་ཉན། ཁྱད་པར་སྣང་བ་ལ་གཙིགས་སུ་བྱེད་
དགོས་ཞེས་ཡང་ཡང་གསུངས། ཕྱིས་དགའ་བ་གདོང་དུ་བཞུ གས་དུས་ཀྱང་
དེ་འདྲ་བ་མང་དུ་བྱུང་སྟེ། མདོར་ན་ཐ་སྙད་ཚད་མས་གྲུབ་པ་གཞག་པ་
མེད་པར་འཁྲུལ་ངོ་ཙམ་ལ་བསྙད་ནས་གཞན་ངོར་འཇོག་པ་མ་གཏོགས། །
རང་ལུགས་ལ་གང་ཡང་གཞག་མེད་པར་ལས་འབྲས་ལ་སྐུར་འདེབས་ཀྱི་ཆད་་
ལྟ་ཆེན་པོ་ལ་དབུ་མའི་ལྟ་བ་མཆོག་ཏུ་འཛིན་པ་དེ་ཉིད་འགོག་པའི་ཆེད་དུ།
རྗེ་བཙུན་གྱི་ནན་ཏུར་ཆེ་བར་མཛད་དོ། །
དེ་ལྟར་དྲི་བ་དང་བརྒལ་བ རྟག་མང་དུ་མཛད་པའི་སྐབས་སུ་རྗེ་བཙུན་་་
གྱིས་ཐལ་རང་གི་ཁྱད་པར། ལྷན་སྐྱེས་དང་ཀུན་བཏགས་ཀྱི་བདག་འཛིན་
གཉིས་ཀྱིས་ཇི་ལྟར་བཟུང་བ་ལྟར་གྱི། བདག་དང་རྟགས་ཀྱི་དགག་བྱའི་ཚད་
ཕྲ་རགས། ལྟ་བ་རྟོ གས་པའི་ཚད། ཐལ་འ གྱུར་ བའི་ལྟ་བ་འདིའི་ལུགས་ཀྱིས་
ཀུན་རྫོབ་རྣམ་པར་འཇོག་པའི་ཚུལ་ལ་སོགས་པ་རྣམས་ཀྱི་དཔྱད་པ་ཞིབ་ཏུ་་་
མཛད་པའི་ས་བོན་ཤིན་ཏུ་འདྲིལ་བ་རེ་དང་། སྔགས་མཚན་ཉིད་ཀྱི་ལམ་
ཐུན་མོང་དང་ཐུན་མོང་མ་ཡིན་པའི་ཁྱད་པར། དཔལ་གསང་བ་འདུས་པའི་
རིམ་པ་ལྔའི་ངོ་བོ་དང༌། གོ་རིམ། གྲངས་ངེས་ལ་སོགས་པ་རྣམས་ཀྱི་
གནད་ཐུན་མོང་མིན་པ་ཤིན་ཏུ་འདྲིལ་བ་རེ་གསུངས། མི་གོ་བར་འདུག་
ལ གས་ཞུས་པས། འདི་རྣམས་མ་བརྗེད་པ་གྱིས་ལ་ཟིན་རིས་སུ་བྲིས། བླ་
|
4



པ་མ
།
གཉིས་པ་གྲུབ་མཐའ་སོ་སོའི་བྱུང་ཚུལ། 269
མ་དང་ཡི་དམ་ཐ་མི་དད་དུ་བྱས་པ་ལ་གསོལ་བ་འདེབས་ཤིང་བསྙེན་སྒྲུབ་་་༌༌་
བྱེད་པ་དང་། བསགས་སྦྱང་གཉིས་ལ་ལེགས་པར་འབད་པ་དང༌། གཞུང་
ལུགས་ཀྱི་དོན་ལ་རིགས་པས་རྣམ་པར་དཔྱོད་ཅིང་ཞིབ་ཏུ་སེམས་པ་རྣམས་་་
སུམ་སྒྲིལ་དུ་ཉམས་སུ་ལོང་ལ་ཚིམ་མ་སླ་བར། རྒྱུན་བསྲིངས་ལ་ལེགས་པར་
དཔྱོད་ཅིག་དང་། སྐབས་སུ་བབ་པ་ན། ངས་ད་ལྟ་ས་བོན་བཏབ་པ་འདི་
རྣམས་ཀྱིས་ཀྱང་རྐྱེན་བྱས་ནས་ལེགས་པར་གོ་བ་ཞིག་མྱུར་དུ་འོང་བར་འདུག་
ཅེས་གསུངས་སོ། །
འཕགས་པ་ཀླུ་སྒྲུབ་ཡབ་སྲས་ཀྱི་ལུགས་ཀྱི་དབུ་མ་དང་གསང་བ་འདུས་་
པ་ལ་ཤེས་འདོད་ཤིན་ཏུ་ཆེ་བར་ཡོད་པས་རྩད་གཅོད་སའི་བླ་མ་བོད་ན་སུ་་་
དྲག་ཞུས་པ་ལ། རེད་མདའ་བ་ལས་དྲག་པ་མེད། འོན་ཀྱང་ཁྱོད་ལ་མཐའ་
མ་ལུས་པར་ཆོད་པའི་གོ་བ་རྫོགས་པར་སྐྱེད་མི་ཐུབ། དབུ་མ་བས་ལོ་ཙཱ་བྱས་
ནས་ངས་ཁྱོད་ལ་བཤད་ན་དེ་ག་དྲག་པར་འོང་ནའང་། ཁོ་ཡང་མྱུར་དུ་མདོ་
ཁམས་ལ་འགྲོ་དགོས་པར་སྣང་། དེས་ན་ད་ལྟ་ནས་བཤད་པ་མ་བྱེད་པར་
བྱ་བྲལ་གྱིས་ལ་དབེན་པ་བསྟེན། གོང་དུ་བཤད་པ་ལྟར་སུམ་སྒྲིལ་དུ་ཉམས་
སུ་ལེན་པ་དང༌། དམིགས་རྣམ་སྐྱོང་བ་སོགས་ལ་ལེགས་པར་འབོད་དང་།
རིང་བོར་མི་ཐོགས་པར་དེ་རྣམས་ཀྱི་དོན་རྙེད་པར་འགྱུར་རོ། །ཞེས་
གསུངས་སོ། །
ཞེས་དང༌། ལས་ཆེན་ཀུན་དགའ་རྒྱལ་མཚན་གྱིས་མཛད་པའི་རྣམ་
ཐར་ལས། དགུང་ལོ་སོ་དྲུག་བཞེས་པ་ཆུ་ཕོ་སྤྲེའུའི་ལོའི་སྟོན། བླ་མ་དབུ་
མ་བ་དང་རྗེ་འདི་ལྷན་ཅིག་ཏུ་ཡུལ་དབུས་ཀྱི་དགའ་བ་གདོང་དུ་ཕེབས་་་་༌༌་་་



270 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ནས་སྐུ་མཚམས་ལེགས་པར་བཅད་ནས་འཇམ་པའི་དབྱངས་ཀྱི་ཆོས་སྐོར་་་་་་
མང་དུ་གསན། དེའི་ཚེ་བླ་མ་དབུ་མ་བས་ལོ་ཙཱ་མཛད་དེ་རྗེ་བཙུན་ལ་དབུ་
མའི་ལྟ་བ་དང༌། སྔགས་མཚན་ཉིད་ཀྱི་ཁྱད་པར། སྔགས་བླ་མེད་ཀྱི་ལམ་
གྱི་དཀའ་གནད། རིམ་པ་ལྔའི་གོ་རིམ་གྲངས་ངེས་སོགས་མཐའ་ཡས་པ་
ཞིག་དྲི་བ་མཛད། ལྷག་པར་རྗེ་འདིའི་ཐུགས་ལ་ཁས་ལེན་ཅི་ཡང་མེད་ཅིང་
རང་ལུགས་ལ་ཆོས་གང་ཡང་གཞག་པ་མེད་པར་གཞན་ངོ་འབའ་ཞིག་ལ་སྐྱེལ་
བའི་དབུ་མའི་ལྟ་བ་དེ་ཅུང་བདེ་ བར་ ཡོད་པས། རྗེ་བཙུན་ལ་ངེད་ཀྱི་དབུ་
མའི་ལྟ་བ་འདི་ལྟ་བ་རྣམ་དག་ཨེ་ཡིན་ཞུས་པས་མིན་ཏེ། ཁྱོད་རང་གི་ངོས་
ནས་སྟོང་ཕྱོགས་ལ་ངེས་པ་འདུག་གི སྣང་ཕྱོགས་ལ་མི་འདུག་པའི་ཕྱིར་རོ་
གསུངས༑ དབུ་མ་ཐལ་རང་གི་ཁྱད་པར་གང་ལགས་ཞུས་པས། སྣང་བ་ཙམ་
གྱི་མངོན་ཞེན་ལྡོག་མི་ལྡོག་ལྟོས་དང་གསུངས། གཞུང་ལུགས་གང་ལ་སྦྱངས་
ན་དགའ་ཞུས་པས། སྤྱིར་རྒྱལ་བའི་བཀའ་ལ་བཟང་ངན་མེད་ནའང་ཁྱོད་
རང་གི་ལས་འབྲེལ་དབུ་མ་ལ་ཡོད་པས་དེ་ལ་སྦྱོངས་གསུངས། སྔགས་ཀྱི་
རྒྱུད་སྡེ་གང་ལ་སྦྱངས་ན་ལེགས་ཞུས་པས། སློབ་དཔོན་ཟླ་བ་གྲ གས་པའི་
འགྲེལ་བ་ཡོད་པའི་ གཞུང་གཅིག་ལ་སྦྱོངས་གསུངས། སློབ་དཔོན་ཟླ་བ་
གྲགས་པ་ལ་གནས་སྐབས་ཐམས་ཅད་དུ་ཚད་མར་བཟུང་བས་ཆོག་གམ་ཞུས་་
པས་ བྱ ང་ཆུབ་སེམས་དཔའ་ཆེན་པོ་དེ་ལ་འཁྲུལ་བ་ག་ལ་མངའ་ཞེས་
གསུངས། ཞེས་འབྱུང་ངོ༌། །མཁན་ཆེན་ཕྱག་རྡོར་བ་མ་མཇལ་བའི་སྔོན་
ཙམ་དུ་ཐུགས་དགོངས་ལ་ཁ་བ་ཅན་ན་ད་ལྟ་ཡོད་པའི་བཀའ་བསྟན་བཅོས་་་་
མན་ངག་དང་བཅས་པ་ལེགས་པར་ཉན་ཅིང་ཁོང་དུ་ཆུད་ནས་ད་དུང་སྒྲོ་་་་
-



271
གཉིས་པ་གྲུབ་མཐའ་སོ་སོའི་བྱུང་ཚུལ།
འདོགས་ཐེ་ཚོམ་སོམ་ཉི་ལ་སོགས་པ་གཅོད་པ་དང༌། ཁྱད་པར་དབུ་མ་དང་
སྔགས་ཀྱི་སྐོར། བྱེ་བྲག་ཏུ་གསང་འདུས་དང་བདེ་མཆོག་གི་སྐོར་རྣམས་
གཏན་ལ་འབེབས་པའི་ཆེད་དུ་རྒྱ་གར་དུ་བྱོན་ནས། ཨོ་ཏནྟ་པུ་རི་དང༌། ནཱ་
ལེནྡྲ་ལ་སོགས་པ་རྣམས་སུ་ཀླུའི་བྱང་ཆུབ་སོགས་ལ་གཏུགས་པར་དགོངས་ཏེ།
དཔོན་སློབ་བཅུ་གསུམ་ཙམ་རྟགས་དང་རྨི་ལམ་སོགས་ལ་དཔྱད་ནས་སྨོན་་་་
ལམ་དང་རྟེན་འབྲེལ་གཅིག་ཏུ་བསྒྲི གས་ནས། རྒྱ་གར་ཤིང་གི་རི་ན་གྲུབ་
ཐོབ་མི་ཏྲ་ཛོ་ཀི་བཞུ གས་པ་དང་མཇལ་ནས། མ་ག་དྷཱར་འབྱོན་དགོངས་
པའི་ཐུགས་འདུན་མ་བོར་བར་ ཡོད་པ་གྲུབ་ཆེན་གྱིས་མཁྱེན་ནས། ཁྱེད་རྒྱ་
གར་དུ་བྱོན་ན་རིག་པའི་གནས་ལྔ་ལ་མཁས་པའི་པཎྜི་ཏ་ཆེན་པོ་རྡོ་རྗེ་གདན་་
གྱི་མཁན་པོ་བྱེད་པ་གཅི བ།་ཏུ་འགྱུར་ནའ ང་སྐུ་ཚེ་ཐུང་བས་སློབ་མ་རྣམས་ལ་་་
ཕན་ཐོགས་པ་དཀའ། དེ་བས་བོད་དུ་བཞུགས་ནས་འཇམ་དབྱ ངས་ལ་
གསོལ་བ་བཏབ་ན་མྱུར་དུ་རྗེས་སུ་འཛིན་པར་འདུག་གསུངས་ནས་བཤོལ་་་་་
བཏབ་པས། རྗེ་འདིས་ཀྱང་ཞལ་གྱིས་བཞེས་ཏེ་མི་འབྱོན་པར་ ཐག་བཅད།
དེ་རེས་གྲུབ་ཆེན་གྱིས་བཤོལ་མ་བཏབ་ན་རང་རེ་གངས་ཅན་པ་རྣམས་ལ་རྗེ་་་
བླ་མའི་ཐུགས་ཀྱི་བཅུད་ཟབ་མོ་དབུ་མའི་ལྟ་བ་དང་གསང་བདེ་སོགས་ཀྱི་་་་་
གནད་ཟབ་མོ་བདུད་རྩིའི་སྙིང་པོ་མྱོང་བའི་སྐལ་བས་དབེན་པར་འ གྱུར་རྒྱུ་་་་
ལ། བླ་མ་འདིའི་དྲིན་ལས་རྗེ་བླ་མ་ལྗོངས་འདིར་བརྟན་ཆགས་པར་བཞུགས་
ཏེ་ཆོས་འཁོར་རྒྱ་ཆེར་བསྐོར་བ་དང༌། དཀའ་གནད་ལེགས་བཤད་ཀྱི་ཡིག་
འཇོག་མང་དུ་མཛད་པར་བ རྟེན། ད་ལྟའི་བར་དུ་སྐལ་བ་དང་ ལྡན་པ་དུ་
མས་ཟབ་གསང་ཆོས་ཀྱི་བདུད་རྩི་ལ་ལོངས་སྤྱོད་རྒྱུ་ཡོད་པ་འདིར་སྣང་བས་



-
-
---
272 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བཀའ་དྲིན་དྲན་པའི་དད་གུས་བསྒོམ་པ་དང༌། ཁྱད་པར་ རང་རང་ གིས་
རྙེད་པའི་གདམས་ངག་བདུད་རྩིའི་བགོ་སྐལ་ལེ་ལོ་དང་འདུ་འཛིའི་རྐུན་པོར་་
མ་ཤོར་བར་ལོངས་སྤྱོད་པ་ལ་བརྟེན་ཏེ་བརྩོན་པར་རིགས་སོ། །
ཐལ་རང་གི་ལྟ་བའི་གནད་རྣམས་ལ་བྱ་བྲལ་ལ་འབྱོན་པའི་གོང་ཉིད་་་
ནས་འདི་བར་དུ་དཔྱད་པ་ནར་མར་མཛད་ནའང༌། མཐར་ཐུག་གི་གནད་
ལ་མི་བདེ་བ་གཏན་ནས་ལོག་པའི་ངེས་པ་འདྲེན་མ་ཐུབ། འདི་སྐབས་འོ་དེ་
གུང་རྒྱལ་གྱི་ལྷ་བཤོལ་དབེན་གནས་ལྷ་སྡིངས་སུ། རྗེ་བཙུན་གྱིས་གསུངས་པ་
བཞིན་རྒྱུ་ཚོགས་སུམ་སྒྲིལ་གྱི་སྒོ་ནས་ལྟ་བའི་དམིགས་རྣམ་སྐྱོང་བ་ལ་འབད་་་
པར་མཛད་པས་མཚན་མོ་ཞིག་མནལ་ལམ་དུ་འཕགས་པ་ཡབ་སྲས་ལྔ་ཟབ་་་་་
མོའི་དོན་ལ་བཀའ་བགྲོ་བ་མཛད་ཀྱིན་འཇུག་པའི་ནང་ནས་སློབ་དཔོན་་་་་་་
སངས་རྒྱས་བསྐྱངས་ཡིན་ཟེར་བའི་པཎྜི་ཏ་སྔོ་བསངས་སྐུ་བོང་ཆེ་བ་ཞིག་་་་་་
གིས་དབུ་མའི་རྒྱ་དཔེ་དབུ་ཐོག་ཏུ་བཞག་ནས་བྱིན་གྱིས་བརླབས་པའི་མཚན་་
མ་བྱུང༌། ཕྱི་ཉིན་འགྲེལ་བ་བུདྡྷ་པཱ་ལི་ཏ་གཟིགས་པས་མགོན་པོ་ཀླུ་སྒྲུབ་ཡབ་
སྲས་ཀྱི་ལྟ་བའི་གནད་མཐར་ཐུག་པ་དང༌། དགག་བྱའི་མཚམས་འཛིན་
སོགས་ལ་སྔར་དང་མི་འདྲ་བའི་ངེས་པ་གཏིང་ཚུགས་པ་ལ་འཁྲུངས་ཤིང་།
མཚན་འཛིན་གྱི་དམིགས་གཏད་ཐམས་ཅད་ཞིག དེ་ཁོ་ན་ཉིད་ཀྱི་དོན་ལ་
མཐའ་གཞན་དུ་དོགས་པའི་སྒྲོ་འདོགས་ལྷག་མ་མེད་པར་དྲུང་ཕྱུང་བར་ གྱུར་་
ཏེ༑ སྟོན་པ་ལ་ཤེས་ནས་དད་པ་ཐོབ་པའི་ཤུགས་ཀྱིས་རྟེན་འབྱུང་གསུང་
བའི་སྒོ་ནས་བསྟོད་པ་ལེགས་པར་བཤད་པའི་སྙིང་པོ་ཞེས་བྱ་བའང་མཛད་་་་
དོ།།
ས
1



གཉིས་པ་གྲུབ་མཐའ་སོ་སོའི་བྱུང་ཚུལ།
273
འགྲེལ་བ་གཟིགས་མཚམས་སུ་གང་དུ་སྒྲོ་འདོགས་ཆོད་པ་ནི། བདག་གི་
བླ་མ་ཐམས་ཅད་མཁྱེན་པའི་ཞལ་ནས། རྗེ་རིན་པོ་ཆེས་བུདྡྷ་པཱ་ལི་ཏ་གཟི གས་
སྐབས༑ རྩ་ཤེས་རབ་བྱེད་བརྒྱུད་པའི། བརྟེན་ནས་འབྱུང་བ་མེད་པ་ཡི། །
ཞེས་སོགས་ཀྱི་ཐད་ཀྱི་འགྲེལ་བར་གཟིགས་ནས་སྟོང་ཉིད་གསར་དུ་རྟོ གས་་་་་
པའི་ཚུལ་མཛད་པ་ཡིན་འདྲ། རྩ་ཤེས་ཊཱིཀ་ཆེན་དུ་ལུང་དེ་ལན་མང་བོ་
འདྲེན་པའང་མཛད་འདུག་ཅེས་གསུངས། རྣམ་ཐར་དད་པའི་འཇུག་ངོ གས་
ལས། དེ་ལྟར་དེ་ཁོ་ན་ཉིད་ཀྱི་དོན་ལ་རིགས་པའི་སྟོབས་ཀྱིས་སྒྲོ་འདོགས་
ལྷག་མ་མེད་པར་ཆོད་དེ་སྟོང་པ་ཉིད་ལ་ཐུགས་རྩེ་གཅིག་ཏུ་མཉམ་པར་་་་་་་༌
འཇོག་པའི་ཏིང་ངེ་འཛིན་ལྷུར་མཛད་ཅིང་། ཡང་དག་པའི་དྲན་ཤེས་ཀྱིས་
ལེགས་པར་བསྐྱངས་པའི་ གོམས་པ་ཕུལ་དུ་ཕྱིན་པར་མཛད་པའི་སྟོབས་ཀྱིས།
རྗེ་ཉིད་ཀྱི་ཞལ་ནས། ད་ལྟ་ལེགས་པར་གོམས་པས་རྗེས་ཐོབ་ཏུའང་སྣ་
ཚོགས་པའི་སྣང་བ་འདི་ཐམས་ཅད་སྟོང་བཞིན་དུ་སྣང་བའི་སྒྱུ་མ་ ལྟར་འཆར་
གྱི༑ སྟོང་པ་ཉིད་ཀྱི་རྒྱས་མ་ཐེབས་པའི་སྣང་བ་རང་དགའ་བ་ཆེར་མི་འཆར་
བར་འདུག་ཅེས་གསུངས་སོ། །ཚུལ་འདི་ནི་མཁས་པ་མགུ་བར་བྱེད་པའི་
རྣམ་པར་ཐར་པ་ཆེས་དཔག་པར་དཀའ་བ་རྒྱལ་བ་སྲས་དང་ བཅས་པས་ཀྱང་
བསྟོད་པའི་ཕྲེང་བས་བསྔགས་པར་བྱ་བའི་ཡུལ་ཡིན་ན། བདག་ཅག་དག་
གིས་ལྟ་སྨོས་ཀྱང་ཅི་འཚལ། ཞེས་གསུངས་སོ། །
དེ་ལྟ་བས་ན་བོད་འདིར་སྔོན་བྱོན་པའི་མཁས་པ་སུས་ཀྱང་ཇི་ལྟ་བ་་་
བཞིན་མ་ཐོན་པའི་དབུ་མ་ཐལ་འགྱུར་བའི་ལྟ་བ་ཟབ་མོ་རྗེ་བླ་མས་རྗེ་བཙུན་་
འཇམ་པའི་དབྱ ངས་ཀྱི་དྲིན་ལས་རྙེད་པ་སྟེ། རྒྱུ་མཚན་དེ་བས་ན་བཀའ་



པ་
，
;
-
274 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བརྒྱུད་པ་དང༌། ས་སྐྱ་བ་དང༌། ཇོ་ནང་བ་དང༌། རྫོགས་ཆེན་པར་
གྲགས་པ་རྣ མས་ཀྱི་ལྟ་བ་ལས་རང་རེ་དགེ་ལྡན་པའི་ལྟ་བ་ཁྱད་པར་འཕ གས་་་
པར་གྲུབ་པོ། །འོ་ན་བླ་མ་རེད་མདའ་བས་ཀྱང་ཇི་བཞིན་མ་དགོངས་སམ་
ཟེར་ན། བདག་གི་བླ་མ་ཐམས་ཅད་མཁྱེན་པའི་ཞལ་ནས། ལྟ་བའི་རྣམ་
གཞག་ལ ལ་ཆེར་རེད་མདའ་བ་དང་རྗེ་བླ་མའི་བཞེད་པ་གཅིག་ཀྱང་སྣང་བས་
ཡོད་མཐའ་དང་། སྟོང་པས་མེད་མཐའ་སེལ་ཞིང་སྟོང་པ་ཉིད་རྒྱུ་འབྲས་སུ་
འཆར་ བའི་ ཚུལ་རྗེ་བླ་མའི་ཐུན་མོང་མ་ཡིན་ པ་ཡིན་ཞེས་གསུངས་སོ། །
དེས་ན་སྔར་རྗེ་བཙུན་གྱིས། རེད་མདའ་པས་ ཀྱང་ཁྱེད་ལ་མཐའ་མ་ལུས་
པར་ཆོད་པའི་ གོ་བ་རྫོ གས་པར་སྐྱེད་མི་ཐུབ་གསུང་བ་ཡང་གནད་འདི་ཡིན་་་
པར་སེམས་སོ། །
རིམ་གཉིས་ཀྱི་རྟོགས་པ་བརྙེས་པའི་ཚུལ་ནི། གསང་རྣམ་ལས། རྗེ་དེ་
ཉིད་དགུང་ལོ་ཞེ་བརྒྱད་པ་དང་ཞེ་དགུ་བའི་སྐབས་འོལ་ཁ་གསང་སྔགས་ནང་
བྱ མས་པ་གླིང་དུ། རྣམ་གཞག་རིམ་པའི་ཊཱི་ཀ་དང༌། སྔགས་རིམ་ཆེན་མོ་
མཛད་པའི་ ཚེ་ཞལ་ནས། སྤྱིར་རིམ་ལྔའི་དོན་དང༌། ཁྱད་པར་དུ་རིམ་པ་
གསུམ་པའི་སྒྱུ་ལུས་ཀྱི་སྒྲུབ་ཚུལ་སོགས་དཔལ་གསང་བ་འདུས་པ་རྩ་བ ཤད་ཀྱི་
རྒྱུད་དང༌། འཕ གས་པ་ཡབ་སྲས་ལྔའི་གཞུང་ནས་འབྱུང་ བའི་དོན་ཐུན་
མོང་མ་ཡིན་པ་རགས་པ་རྣམས་དཔྱིས་ཕྱིན་པ་ཞིག་ལེགས་པར་གོ་ནས་དེ་་་་་་
དུས་ལོ་པ ཅུ་ལྷག་ཙམ་སོང་བ་ལ་དེ་ བར་དུ་སྨྲ་མ་ནུས། དེ་ནས་ཟུར་ཙམ་
སྨྲས་པ་ཡིན་ཞེས་གསུངས་པ་དང༌། ཨོ་ཀར་བྲག་ཏུ་འཁོར་ལོ་སྡོམ་པའི་
བསྙེན་སྒྲུབ་དང་། ནེ་གུ་ཚོས་དྲུག་གི་ཁྲིད་བསྐྱངས་པས་དེ་ནས་བཤད་པའི་
-
-



，
གཉིས་པ་གྲུབ་མཐའ་སོ་སོའི་བྱུང་ཚུལ། 275
ཉམས་རྟོ གས་ངོ་མཚར་ཅན་དུ་མ་འཁྲུངས་པ་དང༌། གཉལ་སེང་གེ་རྫོང་དུ་
དུས་ཀྱི་འཁོར་ལོའི་སྦྱོར་བ་ཡན་ལག་དྲུག་གི་ཉམས་ཁྲིད་བསྐྱངས་པས། སྦྱོར་
བ་ཡན་ལག་དྲུག་གི་རྟོ གས་པ་ཁྱད་པར་ཅན་འཁྲུངས། དུས་འཁོར་དཔའ་
གཅིག་ཞལ་གཟིགས་ཏེ། དུས་ཀྱི་འཁོར་ལོ་འདི་ལ་ཁྱོད་ཟླ་བ་བཟང་པོ་བྱོན་
པ་འདྲ་བ་ཞིག་འོང་བ་ཡོད་དོ་གསུངས་པ་དང༌། འོལ་ཁ་བསམ་གཏན་གླིང་
དུ༔ གསང་འདུས་འཇམ་དཔལ་རྡོ་རྗེའི་དཀྱིལ་འཁོར་གྱི་གཙོ་བོ་དང་།
འཇམ་དབྱངས་དང་བྱ མས་པ་གཉིས་ཆོས་ཀྱི་བཀའ་བགྲོ་བར་མཛད་པའི་་་༌༌་
ཆུས་བཀང་བའི་བུམ་པ་དཀྱིལ་འཁོར་གྱི་གཙོ་བོས་གནང་བ་དང་། ཐམས་
ཅད་མཁྱེན་པ་བུ་སྟོན་རིན་ཆེན་གྲུབ་པ། རིན་པོ་ཆེའི་ཁྲིའི་སྟེང་ན་བྱ མས་
བཞུགས་མཛད་པས་འདུས་པའི་རྩ་རྒྱུད་གཏད་ནས་འདིའི་བདག་པོ་གྱིས་་་་་
གསུངས་ནས། སྔགས་དང་ཕྱག་རྒྱས་བྱིན་གྱིས་བརླབས་པའི་མཚན་མ་
གཟི གས་པས། ལྷོ་བྲག་མར་བའི་གདམས་པ་བསྲེ་བ་སྐོར་དགུ་དང༌། འཕོ་
བ་ལ་ངེས་ཤེས་ཁྱད་པར་ཅན་རྙེད་པ་དང༌། དགའ་ལྡན་དུ་སྐུ་མཚམས་དམ་
པར་བཞུགས་པའི་ཚེ་སྟེང་གི་སྣ་རྩེའི་ཕྱོགས་ནས་ཨ་བ་ཏཱུ་ཏིའི་ལམ་ནས་མར་་་
སྣར་ཨེ་ཝཾ་གྱི་ཡི་གེ་འོད་ཀྱི་ཐག་པ་ལྟ་བུ་སྐྱ་ན་ར་ར་འོང་བ་གཟིགས་པས།
དེ་ཚུན་ཆད་ཐུན་མོང་མ་ཡིན་ པའི་ཞུ་བདེ་ཁྱད་པར་ཅན་དང་སྟོང་པ་ཉིད་་་་༌་
སྦྱོར་བའི་ཡེ་ཤེས་དགའ་བ་བཞི་དང་སྟོང་པ་བཞིའི་བདག་ཉིད་ཅན་འཁྲུངས་་
ནས་དེ་ཕྱིན་ཆད་བདེ་སྟོང་གི་ཡེ་ཤེས་ཁྱད་པར་ཅན་ནར་མར་བསྐྱངས་པས།
མཉམ་གཞག་ཏུ་བདེ་སྟོང་གི་ཡེ་ཤེས་རྒྱུད་སྡེ་ནས་གསུངས་ཤིང་། གྲུབ་ཆེན་
གྱི་གཞུང་ལས་འབྱུང་བ། ཕྱི་རོལ་པ་དང་ནང་བ་གཉིས་ཀའི་ཐུན་ མོང་ བའི་



276 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཏིང་ངེ་འཛིན་གྱི་ཆར་གཏོ གས་ཙམ་རེ་ལ་བདེ་སྟོང་གི་ཡེ་ཤེས་སུ་མིང་་་་་་
བཏ གས་པ་དེ་ལྟ་བུ་མ་ཡིན་པའི་ཏིང་ངེ་འཛིན་ལ་མཉམ་པར་བཞག་ཅིང་། །
རྗེས་ཐོབ་ཏུ་གང་ཤར་ལྷའི་འཁོར་ལོ་བདེ་སྟོང་གི་རོལ་བར་འཆར་བས་དུས་་༌
འདའ་ བར་ གྱུར་ཏོ། །ཞེས་དང་། སྐབས་ཤིག་ཏུ། རྗེ་བཙུན་འཇམ་པའི་
དབྱངས་ཀྱི་ཞལ་ནས། ད་ཕྱིན་ཆད་གཙོ་བོར་བསྐྱེད་རྫོ གས་ཀྱི་རྣལ་འབྱོར་
ཐུ གས་ཉམས་སུ་བཞེས་པ་ལ་འགྲུས་པར་མཛད་ན་སྔགས་བླ་མེད་ཀྱི་སྒོ་ནས་་་
རྟོ གས་པ་ཁྱད་པར་ཅན་མྱུར་དུ་རྒྱུད་ལ་འཁྲུངས་ཤིང༌། སློབ་མ་སྐལ་ལྡན་
བདུན་ལ་ཡང་ལམ་གྱི་རྟོགས་པ་ཁྱད་པར་ཅན་རེ་སྐྱེ་བར་འགྱུར་རོ། །ཞེས་
ལུང་བསྟན་པར་མཛད་པ་ལ་རྗེའི་ཞལ་ནས། ངེད་ཁམས་མ་སྙོམས་པའི་
སྐབས་ཀྱི་ཉམས་ཀྱི་སྣང་བ་ལ་གཏད་པ་ཆེར་མེད་དེ། རྟོ གས་ ལྡན་པ་ལའང་
འདྲི་དགོས་གསུངས་ནས་བཀའ་གནང་བས། རྟོགས་ལྡན་པ་ན་རེ། བསྐྱར་
མ་ཞུ་དགོས་པ་མེད། ཚེ་བློས་བཏང་སྣོད་དུ་རུང་བའི་འཁོར་རྣམས་ལ་མདོ་
སྔགས་ཀྱི་ལམ་ལྗོ གས་པར་བསྟན་ནས་སྒོམ་དུ་བཅུག རྗེའི་ཞལ་སྔ་ནས་རང་
གིས་གཙོ་བོར་སྐུ་མཚམས་ཀྱི་ངང་ནས་སྒྲུབ་པ་ལྷུར་མཛད་ན། ཐུགས་རྒྱུད་
ལ་ལམ་མྱུར་དུ་འཁྲུངས་པའི་ནང་གི་རྒྱུ་བདེ་སྟོང་གི་ཡེ་ཤེས་ཁྱད་པར་ཅན་ལ་་
སོགས་པ་སྔར་ཐུགས་རྒྱུད་ལ་འཁྲུངས་ཚར་ཞིང་། ཕྱིའི་རྐྱེན་ཞིང་སྐྱེས་ཀྱི་
ཕོ་ཉ་མོ་རྣམས་ཀྱིས་གྲོགས་མཛད་པ་ལ་སོགས་པ་ཁྱད་པར་ཅན་མྱུར་དུ་འོང་།
ལྷག་པའི་ལྷས་ཀྱང་བྱིན་གྱིས་བརླབས་པས་རྒྱུ་ཚོགས་རྣམས་ཚང་ཞིང་། ལམ་
མྱུར་དུ་ཐུགས་རྒྱུད་ལ་འབྱུང་ངོ༌། ཞེས་རྗེ་བཙུན་གྱིས་གསུངས། ཞེས་ཟེར་
རོ། །ཞེས་ཛ་བྱུང་བ་ལྟར་རོ། །



གཉིས་པ་གྲུབ་མཐའ་སོ་སོའི་བྱུང་ཚུལ།
277
སྐབས་དེར་ལས་རྒྱ་བསྟེན་ན་སྐུ་ཚེ་འདི་ཉིད་ལ་ཟུང་འཇུག་གི་གོ་འཕང་
མངོན་དུ་མཛད་རྒྱུ་ཡིན་ནའང་། རྗེས་འཇུག་རྣམས་བསྟན་པའི་རྩ་བ་ཚངས་
སྤྱོད་ལ་གཅེས་སྤྲས་ཡོད་པའི་ཆེད་དུ་ལས་རྒྱ་བསྟེན་པ་མ་མཛད་ཅིང་། ལྷན་
སྐྱེས་ཀྱི་ཕྱག་རྒྱ་མས་ལམ་གྱི་གྲོགས་མཛད་པ་རྗེ་བཙུན་གྱི་གསུང་དེ་དག་་་་་་་་་
དང་། རྟོ གས་ལྡན་པའི་གསུང་ལས། རྗེའི་དྲུང་དུ་བུད་མེད་མཛེས་མ་གོས་
ཡིད་དུ་འོང་བ་གྱོན་པ་ཐང་ཞྭ་དམར་པོ་ལེབ་འཇོག་བྱས་པ་ཞིག་ དུས་རྒྱུན་དུ་་
འོང་སྟེ་ལྷའི་རྣམ་པར་མི་འོང་བ་དེ་སྣོད་མིན་ལ་སྔགས་ཀྱི་གསང་བ་བསྟན་་་་་
པའི་སྐྱོན་ཡིན་པར་སྣང་། ལུ་ཨི་པའི་འགྲེལ་བ་འདོད་འཇོ་བརྩམས་ཕྱིན་རྡོ་
རྗེ་རྣལ་འབྱོར་མ་ལ་སོགས་པའི་རྣམ་པར་འོང་། གྲོགས་ཁྱད་པར་ཅན་མཛད་
པ་ཡིན་འདུག ཏིང་འཛིན་བིར་ལེགས་མ་ལ་སོགས་པའི་མཆོད་པའི་གླུ་འདི་
ཡང་གདངས་དང་བཅས་པ་གཙུག་ལག་ཁང་གི་བློས་བསླངས་བཞེངས་དུས་་་
ལྷ་མོ་རྣམས་ཀྱིས་འཐེན་གྱིན་འདུག་པ་གཟིགས་པ་ཡིན་པར་སྣང༌། ཞེས་
གསུངས་པ་དང༌། གཞན་ཡང་། དབྱངས་ཅན་མ་ནི་ལས་རྒྱ་སྟེ། ཞེས་པ་
དང་༑ རྗེ་རང་གིས་ ཀྱང་། ཚུལ་དེ་སྒྲུབ་ལ་ཐོགས་མེད་མཐུ་ལྡན་པ། །
འཛམ་གླིང་གནས་མཆོག་ཉི་ཤུ་རྩ་བཞི་ཡི། །དཔའ་བོ་རྣལ་འབྱོར་མ་ནི་
འཁོར་བཅས་ཀྱིས། །གཡེལ་བ་མེད་པར་རྟག་ཏུ་གྲོགས་མཛད་ཤོག །
ཅེས་དང༌། ཕོ་ཉའི་གྲོགས་དང་མྱུར་དུ་འདུས་པ་ལས། །བདེ་བའི་དགའ་
སྟོན་འབར་བའི་བཀྲ་ཤིས་ཤོག །ཅེས་གསུངས་པ་སོགས་ཀྱིས་ཤེས་པར་སྣང་
ཞིང་། དེའི་གནད་ཀྱིས་བར་དོར་མཆོག་གི་དངོས་གྲུབ་བརྙེས་པ་ཡིན་ཏེ།
མཁས་གྲུབ་རྗེས། འོད་གསལ་ཆོས་སྐུ་མངོན་དུ་མཛད་གྱུར་པ། །དེ་ཚེ་
，



278 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཁྱོད་སྐུ་འོད་ཀྱི་གོང་བུར་གྱུར། །བར་དོར་ལོངས་སྤྱོད་རྫོ གས་པ་སྒྱུ་མའི་
སྐུ། ། མཆོག་གི་དངོས་གྲུབ་བརྙེས་ལ་གསོལ་བ་འདེབས། །ཞེས་གསུངས་
པ་ལྟར་རོ། །
དག་པའི་གཟིགས་སྣང་ནི། ཏིང་ངེ་འཛིན་ཐུན་གཅིག་ལ་གཟིགས་པ་
ཡང་བསམ་ལས་འདས་ན། མཐའ་ད ག་པ་ནི་སུ་ཞིག་གིས་བརྗོད་པར་ནུས་
རགས་རིམ་ཙམ་ནི་གསང་བའི་རྣམ་ཐར་སོགས་ལས་ཤེས་པར་བྱ་ལ། འཇམ་
དབྱངས་ཀྱིས་དགེ་བའི་བ ཤེས་གཉེན་མཛད་པ་ནི། རྣམ་ཐར་དད་པའི་
འཇུག་ངོགས་ལས། ཁྱད་པར་རྒྱལ་བ་ཀུན་གྱི་ཡབ་གཅིག་རྗེ་བཙུན་འཇམ་
པའི་དབྱངས་ཀྱི་ཞལ་མངོན་སུམ་དུ་ཡང་ཡང་གཟིགས་ཤིང་། དགེ་བའི་
བ ཤེས་གཉེན་མཛད་པའི་སྟོབས་ཀྱིས། གསུང་རབ་མཐའ་དག་གི་དོན་
ལ་འཁྲུལ་བ་མི་མངའ་བར་ གྱུར་པ་ཡིན་ལ། ཇི་འདྲ་བའི་རྟོ གས་དཀའ་བ་
ཞིག་ཡིན་ནའང་། ཐོག་མར་རིགས་པས་ཞིབ་ཏུ་དཔྱད་པས་ཕལ་ཆེར་
དགོངས་འོང༌། དེ་ལྟར་མཛད་ཀྱང་ཐུགས་ངེས་མཐའ་ཆོད་པ་འདྲེན་མ་
ཐུབ་པ་རྣམས་ལ། བླ་མ་དང་རྗེ་བཙུན་འཇམ་པའི་དབྱངས་ཐ་མི་དད་ལ་
གསོལ་བ་དྲག་ཏུ་བཏབ་ཅིང་མཎྜིལ་ཕུལ་བས། དེ་མ་ཁད་འབད་མེད་དུ་
དཔྱིས་ཕྱིན་པར་དགོངས་ནས་འོང་བ་བསྙོན་མི་ནུས་པར་ཡོད་ལ། གཞན་
ཡང་རྗེ་བཙུན་འཇམ་པའི་དབྱངས་ཀྱི་སྐུ་དང་གསུང་གི་སྣང་བ་སོགས་ཀྱི་རྣམ་
པར་ཐར་བ་ཞིབ་པར་ནི་དངོས་སུ་ཡོངས་ལ་བསྒྲགས་པར་མི་ནུས་མོད། འོན་
ཀྱང་གསུང་རབ་ཀྱི་དོན་ལ་ཚུལ་ཇི་ལྟར་དཔྱོད། དཔྱད་པ་རྫོ གས་མ་རྫོགས།
ཉམས་ལེན་གྱི་གནད། གདུལ་བྱ་ཇི་ལྟར་བཀྲམ། འཁོར་ཇི་ལྟ་བུ་བསྟེན།



279
གཉིས་པ་གྲུབ་མཐའ་སོ་སོའི་བྱུང་ཚུལ།
གནས་ཇི་ལྟ་བུར་བཞུགས་པ་སོགས་ཕལ་ཆེར་རང་བཟོས་ཞུགས་པ་མ་བྱས།
ཞེས་གསུངས་སོ། །ཞེས་འབྱུང་བ་ལྟར་རོ། །
༢> བསྟན་པ་ལ་བྱ་བ་མཛད་པའི་ཚུལ།
བསྟན་པ་ལ་བྱ་བ་མཛད་པའི་ཚུལ་ནི། བསྟན་པའི་རྨང་བཙུགས་པའི་
ཚུལ་དང་། · མཁས་པའི་བྱ་བ་གསུམ་གྱིས་འཕེལ་རྒྱས་སུ་མཛད་ཚུལ་གཉིས་
ལས༑
【21བསྟན་པའི་རྨང་བཙུགས་པའི་ཚུལ། །
སྔ་མ་རྫིང་ཕྱིའི་གཙུག་ལག་ཁང་ཉམས་གསོས་གྲུབ་ནས་ལྷོ་བྲག་བྲ་བོ་་་༌
དགོན་པར་བཞུགས་པའི་ཚེ། ཕྱིས་འདུལ་བའི་བསླབ་ཁྲིམས་རྣམ་པར་དག་
པའི་སྒོ་ནས་བསྟན་པ་ལ་ཕན་པ་རྒྱ་ཆེན་པོ་འབྱུང་བའི་རྟེན་འབྲེལ་ཁྱད་པར་་་
ཅན་ཞིག་ཡོད་པར་དགོངས་ནས། ཆོས་གོས་གསུམ་ལྷུང་བཟེད་མཁར་
གསིལ་སོགས་དང་། བསྟོད་པ་ཚངས་པའི་ཅོད་པན་མཛད་ནས་རྫིང་ཕྱིའི་
བྱམས་མགོན་ལ་འབུལ་རྒྱུ་བསྐུར་བ་གནང་། དེ་རྗེས་ གཉལ་སྨད་སེང་གེ་
རྫོང་དུ་འདུལ་བའི་ཆོས་མང་དུ་གསུངས། ལག་ལེན་ཕྲན་ཚེགས་རུང་ཆུ་
འདེབས་པ་ཡན་ཆད་ཞིབ་པར་མཛད། ཡོན་ཏན་ཐམས་ཅད་ཀྱི་གཞི་མ་ཁས་
བླངས་པའི་ཚུལ་ཁྲིམས་དག་དགོས་པ་ཡིན། ངེད་ལ་ནི་སོ་སོར་ཐར་བའི་
ཕམ་ལྷག་སྦོམ་པོ་དང་བཅས་པའི་ལྟུང་བ་འོང་མ་མྱོང་། ལྟུང་བྱེད་ཉེས་བྱས་
དང་བཅས་པའི་འགའ་རེ་བྱུང་བ་རྣམས་བཤགས་སྡོམ་བྱེད་གསུངས་ནས་་་་་་
མཛད་ཅིང་། འཁོར་རྣམས་ཀྱང་ཚུལ་དེ་ཉིད་ལ་སྦྱོར་བར་མཛད། ཁྱད་
པར་དུ་ཕྱིས་སུ་རྗེ་བླ་མ་དང༌། བླ་མ་རེད་མདའ་བ་དང་། ལོ་ཆེན་སྐྱབས་



280 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
མཆོག་དཔལ་བཟང་དང་གསུམ་གནམ་རྩེ་ལྡིང་དུ་གདན་འཛོམ། སྡེ་སྣོད་
འཛིན་པ་དུ་མས་ཐོག་དྲངས་པའི་དགེ་འདུན་དྲུག་བརྒྱ་ལྷག་ཙམ་གྱིས་དབྱར་་
གནས་པར་ཞལ་གྱིས་བཞེས་ནས། ཆོས་རྗེ་གསུམ་ཀས་ཀྱང་། བསྟན་པ་
རིན་པོ་ཆེ་དག་ཐེར་རྣམ་པར་དག་པ་ཞིག་མཛད་པར་དགོངས་ཤིང་། དེ་
ཡང་ཇི་སྲིད་དུ་རྒྱལ་ བའི་ནང་མཛོད་འདུལ་བ་རྫོགས་པར་ ཡོད་པ་དེ་སྲིད་དུ་་་
སངས་རྒྱས་ཀྱི་བསྟན་པ་ཡོད་ལ། དེ་མེད་ན་མེད་པར་གསུངས་པ་དེ་ཉིད་
ཐུགས་ལ་ལྕི་ བར་ གྱུར་ནས་བསྟན་པ་འབའ་ཞིག་ལ་དགོངས་པ་ཐུགས་ཀྱིས་་་་
འདུལ་བ་མདོ་རྩ་བའི་བཤད་པ་རྒྱས་པ་རེ་གསུངས་ཤིང་། དེའི་དུས་སུ་གཞི་
བཅུ་བདུན་ནས་གསུངས་པའི་བཅས་པ་ཕྲ་མོ་ཞིག་ཡན་ཆད་ད་ལྟའི་གང་ཟག་
གི་ཉམས་སུ་བླངས་ནུས་ཙམ་རྣམས་དང༌། རྣམ་འབྱེད་ནས་འབྱུང་ བའི་
བཅས་པ་རྣམས་ལས་འདས་པའི་ལྟུང་བ་ཐམས་ཅད་རང་རང་གི་མིང་རིགས་་
ཀྱིས་ཕྱིར་འཆོས་པའི་ཆོ་ག་ཇི་ལྟར་བཤད་པ་བཞིན་གྱི་ཕྱག་ལེན་རྣམ་ པར་་་་་
དག་པའི་སྲོལ་ལེགས་པར་བཙུགས་ཏེ། དེའི་ཚེ་འདུལ་བ་གསན་པ་ཕལ་ཆེ་
བས་ ཀྱང་རང་རང་གི་རྒྱུད་ལ་བརྟ གས་ནས། ལྟུང་བ་ཕྲ་རགས་ཐམས་ཅད་
བཤ གས་ཡུལ་མང་ཉུང་གི་བྱེ་བྲག་དང༌། དངོས་པོ་སྤངས་པའི་ཆད་ལས་ སྔོན་
དུ་གཏོང་བ་སོགས་ཇི་ལྟར་བཤད་པ་བཞིན་དུ་ཕྱག་ལེན་ལ་བཏབ་ནས་ཕྱིར་་་
བཅོས་མཛད་དེ། དེ་ཕྱིན་ཆད་ཕྱག་ཕྱི་ལ་གཉུག་མར་གནས་པ་ཕལ་ཆེ་བ་
ཉིན་རེ་བཞིན་རང་རང་གི་རྒྱུད་ལ་བརྟ གས་ནས་ལྟུང་བ་དང་ཡུན་དུ་མི་་་་་་་
འགྲོ གས་པར་ཕྱིར་འཆོས་པ་དང་། ཡོ་བྱད་བྱིན་རླབས་རུང་ཁང་གཅོད་པ།
ནུབ་ལྷག་ཉལ་བསྲུང་བ་སོགས་ཀྱི་ཕྱག་ལེན་དག་ལའང་ཆེས་བརྩོན་པར་་་་་་



281
བ་
གཉིས་པ་གྲུབ་མཐའ་སོ་སོའི་བྱུང་ཚུལ།
མཛད་ན། དེ་ཙམ་དུ་བསྒྲུབ་མི་དཀའ་བ་རྣམས་ལ་ནི་ལྟ་སྨོས་ཀྱང་ཅི་
དགོས༑ དེ་བས་ན་སངས་རྒྱས་ཀྱི་བསྟན་པའི་རྩ་བ་སོ་སོར་ཐར་པའི་རྨང་
རྫོ གས་པར་གསོས་པས་བསྟན་པ་ལ་བྱ་བ་མཛད་པ་ཞིག་ལ་འདི་ཡ་མཚན་པ་
ཡིན་ནོ། །
དེའི་ཕྱིར་རྣམ་ཐར་དད་པའི་འཇུག་ངོ གས་ལས། དེང་སང་གི་དུས་ན་
ཐོས་བསམ་པ་དག་གིས་ཐོས་བསམ་ལ་བརྩོན་པ་ལྷུར་བྱེད་པའི་ཚེ་ཡང་བསླབ་
པའི་ གཞི་ལ་གཅེས་སྤྲས་སུ་བྱེད་པ་དང༌། ཁྱད་པར་དུ་ཡང་སྡེ་སྣོད་འཛིན་
པ་ཅུང་ཟད་དྲག་པར་སྒོམ་ཕྱིན་ཆད་ཆང་དང་དུས་མ་ཡིན་ པའི་ཁ་ཟས་་་་་་
སོགས་འཇོལ་ཉོག་ཏུ་སྤྱོད་པ་ལ་ངོ་ཚ་བའི་གནས་སུ་བྱེད་པ་དང༌། སྔོན་དུ་
གྲྭ་ས་ཆེན་པོ་དག་གི་རབ་ཏུ་བྱུང་བ་ཕལ་ཆེ་བས་ཀྱང་། གདིང་བ་དང་ལྷུང་
་བཟེད་ལ་སོགས་པའི་དགེ་སྦྱོང་གི་ཡོ་བྱད་དག་ངོ་ཤེས་པའང་དཀའ་བར་གྱུར་
ཅིང་། བླ་གོས་དང༌། མཐང་གོས་སྣམ་ཕྲན་གླེགས་བུར་སྦྱར་བ་ལ་སོགས་
པ་ནི་རྣ་བས་ཀྱང་ཐོས་པར་མ་གྱུར་པ་ལས། དེང་སང་ཁ་ཆེ་དང་རྒྱ་ནག་གི་
བར་ཐམས་ཅད་དགེ་སྦྱོང་གི་རྟ གས་དང་ཆ་ལུགས་རྣམ་པར་དག་པ་དེ་ལྟ་བུ་་་
དང༌། ཆང་དང་ཕྱི་དྲོའི་ཁ་ཟས་སྤོང་བ་དང༌། བྱིན་ལེན་དང༌། རུང་ཆུ་
དང་༑ ནུབ་ལྷག་ཉལ་བསྲུང་བ་སོགས་བསླབ་པའི་གཞི་ཕྲ་མོ་ཡན་ཆད་ལ་
ནན་ཏན་དུ་བྱེད་པའི་དགེ་སྦྱོང་ཚུལ་དང་མཐུན་པས་ཁྱད་པར་གྱུར་པ་འདི་
འདྲ་བ་ནི། བདག་ཅག་གི་དཔལ་ལྡན་བླ་མ་དམ་པ་རྗེ་བཙུན་རིན་པོ་ཆེ་
འདི་འབའ་ཞིག་གི་བཀའ་དྲིན་མ་ཡིན་ན། གཞན་གང་ཞིག་ལ་བརྟེན་ནས་
བྱུང་བར་གྱུར་པ་སོམས་ཤིག ཅེས་གསུངས་ཤིང་། མཁས་པ་ཆེན་པོ་འགོས་



282 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
ལོ་གཞོན་ནུ་དཔལ་བས་ ཀྱང་། དུས་ཀྱི་དབང་གིས་དགེ་སློང་ལྷོད་པའང་
མང་རབས་བྱུང་བ་ན། རྗེ་བཙུན་དམ་པ་བློ་བཟང་གྲགས་པའི་དཔལ་གྱིས་
དང་པོར་སྐྱོར་མོ་ལུང་དུ་མཁན་ཆེན་བློ་གསལ་བ་ལས་འདུལ་བ་ལེགས་པར་་་་
བསླབས། ཕྱིས་དབེན་པའི་གནས་རྣམས་སུ་སྒྲུབ་པ་སྙིང་པོར་མཛད་པའང་
འདུལ་བའི་ཀུན་ཏུ་སྤྱོད་པ་ལས་མ་འདས། ཕྱིས་འཁོར་སྐྱོང་བའི་ཚེ་ནའང་
དྲུང་ན་འཁོད་པ་ཐམས་ཅད་འདུལ་བ་ནས་ཇི་སྐད་བཤད་པའི་ཆོས་གོས་་་་་་
གསུམ་དང་ གདིང་བ་དང་ལྷུང་བཟེད་ལ་སོགས་པ་མཁོ་བའི་ཡོ་བྱད་རྣམས་་་
འཛིན་དུ་བཅུག ཇོ་བོ་ཆེན་པོ་ལྷ་གཅིག་གི་མན་ངག་ལ་བརྟེན་ནས་སྐྱེས་བུ་
གསུམ་ལ་བློ་སྦྱངས་ནས་འཁོར་བ་མཐའ་དག་ལ་ཡིད་འབྱུང་བའི་བློས་སྡོམ་པ་
ཐམས་ཅད་སོ་སོར་ཐར་བ་མཚན་ཉིད་པ་ལ་བཀོད། དེ་དག་གི་སྤྱན་ལྟོས་ལ་
བརྟེན་ནས་བོད་ཀྱི་ཁམས་འདིར་འདུལ་བའི་བསྟན་པ་ཉི་མ་ཤར་བ་ལྟར་གྱུར་
པ་ཡིན་ནོ། །ཞེས་དོན་ལ་གནས་པའི་ བསྔགས་པ་བརྗོད་པར་མཛད་དོ། །
གཞན་ཡང་ཐེག་པ་ཆེན་པོར་ཁས་འཆེ་བ་རྣམས་ཀྱིས་བྱང་སེམས་ཀྱི་་་་༌
ཚུལ་ཁྲིམས་དག་པར་མ་བྱས་ན་ཐེག་པ་ཆེན་པོ་བ་མིང་ཙམ་དུ་འགྱུར་བ་་་་་་
དང་༑ གསང་སྔགས་ལ་འཇུག་པ་རྣམས་ ཀྱང་དམ་ཚིག་དང་སྡོམ་པ་ཚུལ་
བཞིན་དུ་བསྲུང་བ་ཞིག་མ་བྱུང་ན་ངན་འགྲོའི་སྒོ་འབྱེད་པ་ལས་མ་འདས་་་་་
པར་དགོངས་ནས་དགའ་བ་གདོང་དུ་སྡེ་སྣོད་འཛིན་པ་མང་པོ་ལ། བྱང་
སའི་ཚུལ་ཁྲི མས་ཀྱི་ལེའུ། བླ་མ་ལྔ་བཅུ་བ། རྩ་ལྟུང་བཅུ་བཞི་བ་རྣམས་ཀྱི་
བཤད་པ་རྒྱས་པར་བསྩལ་ཅིང་། ཚུལ་ལེ་དང་བླ་མ་ལྔ་བཅུ་བའི་རྣམ་
བཤད༑ རྩ་ལྟུང་རྣམ་བཤད་སོགས་མཛད་པར་བརྟེན། སྡོམ་པ་གོང་མ་



གཉིས་པ་གྲུབ་མཐའ་སོ་སོའི་བྱུང་ཚུལ།
283
གཉིས་ཀྱི་བསྲུང་སྡོམ་ལ་འབད་ཅིང་། ཉམས་ན་ཕྱིར་བཅོས་པའི་རྒྱུན་དེང་
སང་གི་བར་དུ་གནས་པ་ཡང་རྗེ་བླ་མའི་བཀའ་དྲིན་དུ་ཤེས་པར་བྱའོ། །
（༢】མཁས་པའི་བྱ་བ་གསུམ་གྱིས་འཕེལ་རྒྱས་སུ་མཛད་ཚུལ།
འདི་ལ་གསུམ་ལས།
དང་པོ་འཆད་པའི་སྒོ་ནས་བསྟན་པ་ལ་བྱ་བ་མཛད་ཚུལ་ནི། མོན་
མཁར་བཀྲ་ཤིས་གདོང་དུ་བཞུགས་དུས་རྒྱ་བོད་ཀྱི་མཁས་གྲུབ་རྣམས་ཀྱི་རྣམ་་
བར་ཅི་རིགས་གསུངས་ནས། དཀའ་བཞི་བ་ཤེར་སེང་གིས་ཆོས་ཐོག་གཅིག་
ལ་པོ་ཏི་བཅུ་གཅིག་གསུངས་འདུག དུས་ཕྱིས་བོད་དུ་པོ་ཏི་དུས་གཅིག་ལ་
གསུངས་པ་དེ་མང་ཤོས་སུ་འོང་བ་འདྲ་གསུངས། དེ་ནས་དགེ་བཤེས་ཤ་
སྟོན་སོགས་དྲུང་ན་འཁོད་པ་ཀུན་གྱིས། རྗེ་ཉིད་ནས་ཀྱང་དེ་ཙམ་ཞིག་དུས་
གཅིག་ཏུ་གསུང་འཚལ་ཞུས་པས། རྩོལ་བ་བྱས་ན་དེ་ཙམ་ཞིག་འཆད་ཐུབ་
པ་འདྲ་གསུང་བར། སླར་ཡང་ནན་གྱིས་གསོལ་བ་བཏབ་པས་ཞལ་གྱིས་
བཞེས་ཏེ། ཟླ་བ་དེའི་ཚེས་བཅུ་ནས་གནམ་གང་གི་བར་སྐུ་མཚམས་བཅད་
ནས་ཕྱག་དཔེ་ལ་གཟིགས་རྟོག་མཛད། གནམ་གང་གི་ཉིན་ཕྱག་དཔེ་ཐམས་
ཅད་ཀྱི་སྐ་རགས་བཅིངས། ཚེས་གཅིག་ནས་ཆོས་འཛུགས་པར་བཞེད་པ་
ལ། གསང་ཕུ་སོགས་གྲྭ་ས་སོ་སོ་ནས་འབྱོན་པའི་སྡེ་སྣོད་འཛིན་པ་མང་པོ་
སྒུག་དགོས་བྱུང་སྟེ། ཉི་མ་གསུམ་ཙམ་གྱི་བར་དུ་མར་མི་སོགས་ཀྱི་གསུང་
རྒྱུན་ཐོར་བུ་བ་འགའ་གསུངས། ཚེས་ལྔ་ནས་ཉི་མ་གཅིག་ལ་རྒྱ་གར་སྐད་
བཅོ་ལྔའི་དབུ་དུས་གཅིག་ཏུ་བཙུགས་ནས། ཉིན་རེ་བཞིན་ཐོ་རངས་ནས་
སྲོད་ཀྱི་བར་ལ་ཆོས་ཐུན་བཅོ་ལྔ་རེ་མ་ཆག་པར་གསུང་བཤད་མཛད། དེའི་



་
284 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ནང་ནས་པོ་ཏི་ཆུང་བ་གཉིས་རྫོ གས་པར་གསུངས་ཚར་བ་ན། དེའི་དོད་དུ་
སླར་ཡང་ཆུང་བ་གཉིས་བཙུགས་ནས། ཚད་མ་རྣམ་འགྲེལ། ཕར་ཕྱིན།
མངོན་པ་གོང་འོག་གཉིས། འདུལ་བ་མདོ་རྩ་བ། བྱམས་ཆོས་ཕྱི་མ་བཞི།
དབུ་མ་རིགས་པའི་ཚོགས་ལྔ། འཇུག་པ། བཞི་བརྒྱ་བ། སྤྱོད་འཇུག་སྟེ་
བསྟན་བཅོས་བཅུ་བདུན་གྱི་བཤད་པ། དཀའ་ཆེན་འགའ་ཞིག་བོད་ཀྱི་ཊཱིཀ་
ཆེན་པོ་རེ་གཞིར་བཞག་པའི་ཐོག་ཏུ་འགྲེལ་བའི་འཆད་ཚུལ་དུ་མ་དགག་སྒྲུབ་
དང་བཅས་པས་གཏན་ལ་ཕབ་ཅིང་། གཞུང་གཞན་རྣམས་ཕལ་ཆེ་བ་རང་
རང་གི་འགྲེལ་བའི་སྟེང་ནས་གཞུང་ཕྲ་རགས་མ་ལུས་པ་ལ་བཤད་པ་ཞིབ་་་་་
པར་མཛད་དེ། ཟླ་བ་གསུམ་ལ་རྫོགས་པར་མཛད་ཅིང་། དེའི་སྐབས་སུ་
ཡང་གསུང་ཆོས་གྲོལ་ནས་རྡོ་རྗེ་འཇིགས་བྱེད་ཀྱི་བདག་འཇུག་ལ་སོགས་པ་་་༌
ཐུགས་དམ་རིམ་གཉིས་ཀྱི་རྣལ་འབྱོར་རྣམས་མ་ཆག་པར་མཛད། དེའི་ཚེ་
སྐྱེ་བོ་ཀུན་ཀྱང་འདི་ནི་ལྷག་པའི་ལྷས་དངོས་སུ་བྱིན་གྱིས་བརླབས་པའམ། མི་
བརྗེད་པའི་གཟུངས་ཐོབ་པའི་བྱང་ཆུབ་སེམས་དཔའ་ཆེན་པོ་ཞིག་ཡིན་པར་་་
ངེས་ཀྱི་གཞན་ལ་འདི་ལྟ་བུ་འབྱུང་མི་སྲིད་དོ། །ཞེས་མཐུན་པར་གླེང་
ངོ༌། ༈ །
འདི་ནི་ཐུན་མོང་བའི་རྣམ་ཐར་རྣམས་ཀྱི་ནང་ནས་ཆེས་ཕུལ་དུ་བྱུང་བ་
ཞིག་ཡིན་ཏེ། སྔ་ཕྱིར་བྱོན་པའི་མཁས་པ་སུ་ལའང་དེ་འདྲའི་ལོ་རྒྱུས་མི་འདུག་
པས་སོ། །
རྭ་སྒྲེང་དུ་མདོ་སྡེ་རྒྱན་དང༌། དབུས་མཐའ། ཀུན་བཏུས་དང་།
ཉན་ས་ལ་སོགས་པ་གཞུང་ཆེན་མོ་རྣམས་ཀྱི་གུང་ལེགས་པར་བསྒྲི གས་ཏེ་ཞི་་་



，
་
，
གཉིས་པ་གྲུབ་མཐའ་སོ་སོའི་བྱུང་ཚུལ། 285
གནས་ཀྱི་བཤད་པ་མཐའ་དག་པར་གསུངས་ཤིང་བསྒོམ་དུ་བཅུག་པས། །
འགའ་ཞིག་གི་རྒྱུད་ལ་གསུང་རབ་དང་མཐུན་པའི་ཞི་གནས་ཀྱི་མྱོང་བ་ཁྱད་་་་
པར་ཅན་འཁྲུངས། བཀའ་གདམས་པའི་མན་ངག་གི་ཉིང་ཁུ་བདག་གཞན་
མཉམ་བརྗེའི་བྱང་ཆུབ་ཀྱི་སེམས་བསྒོམ་ཚུལ་གྱི་གདམས་པ་ཉམས་ལེན་གྱི་གོ་་་
རིམ་གསལ་ལ་འདྲིལ་བ་དང༌། དོན་དམ་བྱང་སེམས་ལ་འཇམ་དབྱངས་ཀྱི་
མན་ངག་གིས་བརྒྱན་ཏེ་གསུངས་པས་ཧོར་སྟོན་ནམ་མཁའ་དཔལ་གྱིས་ཟིན་་་་
བྲིས་སུ་བཏབ་པ་བློ་སྦྱོང་ཉི་མའི་འོད་ཟེར་སོགས་ཀྱང་ཡོད་དོ། །
ལྷས་ཕུ་དགོན་གསར་དུ་སྡེ་སྣོད་འཛིན་པ་དུ་མ་ལ། ཚད་མ་རྣམ་འགྲེལ་
གྱི་བརྗོད་བྱའི་གཙོ་བོ་མཐའ་དག་ཉམས་ལེན་དང་སྦྱར་ཏེ་གཞུང་དོན་ལམ་གྱི་
རིམ་པར་བསྒྲིགས་ནས་གསུངས་པས་སྔོན་མེད་ལེགས་བཤད་ཀྱི་བདུད་རྩིས་་་
ཡིད་རང་དབང་མེད་པར་འཕྲོགས་ཤིང་། སྔོན་ཆད་ཚད་མ་ནི་ཕྱིའི་གོ་རྒྱུ་
གཅོད་པ་ཙམ་དུ་ཟད་ཀྱི། ནང་གི་ཉམས་ལེན་ལ་མི་མཁོ་ཟེར་བ་ཤ་སྟག་ཡིན་
པ་ལ། དེ་ནས་བཟུང་ཉམས་ལེན་སྟོན་པའི་བསྟན་བཅོས་མཆོག་ཏུ་བྱེད་པ་
བྱུང་༑ དེའི་དུས་ཀྱི་གསུང་ལ་རྒྱལ་ཚབ་རིན་པོ་ཆེས་ཟིན་བྲིས་ཀྱང་མཛད།
ཤེར་ཕྱིན་གསུངས་པར་བཞེད་ནས་འཁོར་རྣམས་ལ་མར་མེ་རེ་འབུལ་བའི་་་་་
ཞལ་ཏ་གནང་བར། རྒྱལ་ཚབ་རྗེས་ཟངས་ཆེན་པོ་ཞིག་མར་ཁུས་བཀང་བ་
ལ་སྡོང་བུ་བཙུགས་ནས་སྦར་བ་གཟིགས་ཏེ་རྟེན་འབྲེལ་ཁྱད་པར་ཅན་དུ་་་་་་
དགོངས་ནས། མར་མེ་གཞན་ཐམས་ཅད་ཀྱང་དེར་བསྡུས། རྗེ་བླ་མ་རང་
ཉིད་ལ་རྗེ་བཙུན་འཇམ་དབྱངས་ཀྱིས་འདོམས་པར་མཛད་པའི་མན་ངག་་་་༌་
བཞིན་དུ་ཤེར་ཕྱིན་གྱི་དོན་རྣལ་འབྱོར་བའི་ཉམས་ལེན་དང་སྦྱར་ནས་་



286 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གསུངས། དེ་ཉིད་རྒྱལ་ཚབ་རྗེས་ ཟིན་བྲིས་སུ་མཛད་ནས་རྣམ་བཤད་སྙིང་
པོ་རྒྱུན་ཞེས་སྔ་རབས་ཀྱི་མཁས་པ་སུས་ཀྱང་མ་ཐོན་པའི་ལེགས་བཤད་ཀྱི་་་་༌
གཏེར་ཆེན་པོ་འདི་ཉིད་བརྩམས་པ་ཡིན་ནོ། །
གསང་སྔགས་ཀྱི་སྐོར་ཡང་དགའ་ལྡན་དུ་དུས་ཀྱི་འཁོར་ལོའི་འགྲེལ་་་་་་
ཆེན་དྲི་མེད་འོད་རྒྱས་པར་གསུངས་པ་བཞིན་སྲས་ཀྱི་ཐུ་བོས་ཊཱིཀ་ཆེན་མཛད་
ཅིང་། གཤེད་སྐོར་གྱི་རྒྱུད་དང་རྒྱ་གཞུང་ཐམས་ཅད་གུང་བསྒྲིགས་ནས་
གསུངས་པ་བཞིན་འཇིགས་བྱེད་བསྐྱེད་རིམ་ ཆེན་མོ་མཛད་པ་དང་། བྱ་རྒྱུད་
རིགས་གསུམ་དང་། སྤྱོད་རྒྱུད་གསུངས་པ་རྣམས་ལ་འདུལ་འཛིན་གྱི་ཡིག་
ཆ་མཛད་པ་དང་། གཞན་ཡང་བདེ་གསང་གི་བསྐྱེད་རྫོགས་གསུངས་པ་ལ་
སློབ་མ་རྣམས་ཀྱིས་ཟིན་བྲིས་བྱས་པའང་མང་དུ་བཞུ གས་སོ། །
མདོར་ན། མདོ་སྨད་དུ་བཞུགས་དུས་སྐུ་ན་ཤིན་ཏུ་ཕྲ་བའི་སྐབས་སུ་
ཡང་མདོ་སྡེ་རྒྱུན་འཆད་པར་མཛད་ཅིང་། བོད་དུ་ཕེབས་ནས་གནས་རྙིང་
དུ་མངོན་པ་ཀུན་བཏུས་བཤད་པ་ནས་བརྩམས་ཏེ་འོན་གྱི་ལྷ་ཁང་ཀེ་རུར་ཚ་་་
ཁོ་དབོན་པོ་སོགས་ལ་ཕར་ཚད་དབུ་མ་སོགས་ཆོས་མང་དུ་གསུངས། བདེ་
བ་ཅན་དང་དབུས་སྟོད་བྱ་ཡུལ་དུ་ཕར་ཚད་དབུ་མ། མངོན་པ་ཀུན་བཏུས་
རྣམས་དང༌། སྐྱོར་མོ་ལུང་། བདེ་བ་ཅན། སྟོད་ལུང་མཚོ་སྨད། ངང་
དཀར་སྲིན་པོ་རིའི་རིགས་ལྔ་ལྷ་ཁང་རྣམས་སུ་སྡེ་སྣོད་མང་དུ་གསུངས་ཤིང་།
སྐྱོར་མོ་ལུང་གི་བྲག་ཕུག་ཏུ། དུས་འཁོར་ཕར་ཚད་དབུ་མ་སོགས་མང་དུ་
གསུངས༑ གཉལ་སྟོད་རབ་གྲོང་དུ་སྡེ་སྣོད་འཛིན་པ་མང་པོ་ལ་ཟབ་རྒྱས་ཀྱི་
ཆོས་མང་དུ་གསུངས་པ་ལ་ལུང་ར་ཆེན་མོར་གྲགས། འོལ་དགའ་མགར་



287
-
--
-
-
-
གཉིས་པ་གྲུབ་མཐའ་སོ་སོའི་བྱུང་ཚུལ།
ཕུག ཨེའི་ཏེའུ་ར། ཉང་པོ་མདངས་མདོ་རྣམས་སུ་ཆོས་མང་དུ་གསུངས།
པོ་ཏ་ལར་གསང་བདེ་གུང་གསུམ། དགའ་སྐྱོར་ཟུལ་གསུམ་གྱི་གདན་ས་བ་
རྣམས་ཀྱིས་ཐོག་དྲངས་པའི་མཁས་མང་གཙོ་བོར་གྱུར་པ་བརྒྱ་ཕྲག་དུ་མ་ལ།
དབུ་མ་སྣང་བ། འདུལ་བ། ལམ་རིམ་ལ་སོགས་པའི་ཆོས་མང་དུ་གསུངས།
འདི་དུས་ས་སྐྱའི་བསྟན་འཛིན་རོང་སྟོན་ཤཱཀྱ་རྒྱལ་མཚན་གྱིས་ཀྱང་ཞབས་ལ་་
གཏུགས་ཏེ་ལམ་རིམ་གསན་འདུག་ནའང་། ཤཱཀ་མཆོག་པ་སོགས་ཀྱིས་
བརྩམས་པའི་རོང་སྟོན་གྱི་རྣམ་ཐར་རྣམས་སུ་ས་འོག་གི་ གཏེར་བཞིན་མི་་་་
མངོན་པར་བྱས་འདུག དགའ་བ་གདོང་དུ་བྱང་སའི་ཚུལ་ཁྲིམས་ལེའུ། བླ་
མ་ལྔ་བཅུ་བ། རྩ་ལྟུང་བཅུ་བཞི་བ་རྣམས་ཀྱི་བཤད་པ་རྒྱས་པར་སྩལ། རྭ་
སྒྲེང་དུ་སྔ་ཕྱིར་ལམ་རིམ་ལ་སོགས་ པའི་ཆོས་མང་དུ་གསུངས། འབྲི་གུང་དུ་
གུ་ཤྲཱི་དོན་གྲུབ་རྒྱལ་པོ་དང་། འབྲི་གུང་ལོ་ཙཱ་བ་གཉིས་ཀྱིས་གཙོས་པའི་སྡེ་
སྣོད་འཛིན་པ་རྣམས་ལ་ཆོས་མང་དུ་གསུངས། འོན་བདེ་ཆེན་སྟེང་དུ་ལམ་
རིམ་གྱི་འཁྲིད་དང༌། དབུ་ཚད་ཀྱི་དཀའ་བའི་གནད་མང་པོ་གསུངས།
འོལ་ཁ་བྱམས་པ་གླིང་དུ་བསྐྱེད་རྫོགས་དང༌། བྱང་ཆུབ་ལུང་དུ་སྔགས་ཀྱི་
ལམ་རིམ་གསུངས། སེ་ར་ཆོས་སྡིངས་སུ་སྐུ་མཚམས་ཀྱི་ཁོག་ནས་གསང་
འདུས་རིམ་ལྔ་དང༌། མ་རྒྱུད་ཀྱི་རྫོགས་རིམ་འགའ་ཞིག་གསུངས། སེ་རར་
དགེ་འདུན་དྲུག་བརྒྱ་ཙམ་ལ། རྩ་ཤེས། དྲང་ངེས་རྣམ་འབྱེད། བཞི་བརྒྱ་
པ། གསང་སྔགས་ལམ་རིམ། རྩ་ལྟུང་རྣམ་ བཤད་དང་། བླ་མ་ལྔ་བཅུ་བ་
སོགས་ཞིབ་པར་གསུངས་ཤིང་ལམ་རིམ་གྱི་འཁྲིད་ཀྱང་རྒྱས་པར་གནང་། དེ་
ནས་སྐྱིད་སྨད་གྲུམ་བུ་ལུང་དུ་དགེ་འདུན་སྟོང་ཕྲག་ལོངས་པ་ལ། ལམ་རིམ་
1



བ༌བཅས
288 ལེའུ་གཉིས་པ། བོད་གངས་ ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དང་བདེ་མཆོག་མ་རྒྱུད་ཀྱི་རྫོ གས་རིམ་སོགས་མང་དུ་གསུངས། སླར་ཡང་
སེ་ར་ཆོས་སྡིངས་སུ་སྡེ་སྣོད་འཛིན་པ་དྲུག་བརྒྱ་ཙམ་ལ། རྩ་ཤེས། ཚུལ་
ཁྲི མས་ལེའུ། སྒྲུབ་ཐབས་ཀུན་བཟང་། ལམ་རིམ་ལ་སོགས་པ་ཆོས་མང་
དུ་གསུངས། ཟངས་རི་མཆིན་དུ་སྤྱན་སྔ་བསོད་ནམས་བཟང་པོ་སོགས་ལ་
ལམ་རིམ་སོགས་མདོ་སྔགས་མང་དུ་གསུངས། འོལ་ཁ་བསམ་གཏན་གླིང་དུ་
ཆོས་ཅི་རིགས་གསུངས། དེ་ནས་གདན་ས་ཆེན་པོ་རི་བོ་དགའ་ལྡན་དུ་ཕྱག་
ཕེབས། ལམ་རིམ། སྒྲོན་གསལ། རིམ་ལྔ། མངོན་པ་ཀུན་བཏུས། ས་
སྡེ་དང་ ཚད་མའི་དཀའ་གནད་སོགས་མཐའ་ཡས་པ་གནང་། སླར་ཡང་འོན་
གྱི་བཀྲ་ཤིས་དོ་ཁར་སྡེ་སྣོད་འཛིན་པ་བརྒྱ་ཕྲག་དུ་མ་ལ་དབུ་ཚད་ལམ་རིམ་ལ་
སོགས་པ་རྒྱས་པར་གསུངས། དེ་ནས་ཡང་དགེ་ལྡན་དུ་ཕེབས། ལོ་གྲངས་
དུ་མར་གཙོ་བོར་རྒྱུད་སྡེ་བཞིའི་བཤད་སྲོལ་སོགས་ཟབ་ཆོས་བགྲང་ལས་་་་༌
འདས་པ་གསུངས། ལྷག་པར་གསང་བ་འདུས་པའི་འགྲེལ་བ་སྒྲོན་གསལ་
མཆན་དང་བཅས་པ་དང༌། རིམ་ལྔའི་འཁྲིད་རྒྱས་པ་དང་། སྦྱོར་དྲུག་གི་
འཁྲིད་རྒྱས་པ་དང༌། དུས་ཀྱི་འཁོར་ལོའི་འགྲེལ་ཆེན་དྲི་མེད་འོད་རྒྱས་པ་
དང༌་། བདེ་མཆོག་གི་སྐོར་མང་པོ་དང༌། དབུ་ཚད་ཀྱི་བཤད་པ་དང༌།
ལམ་རིམ་གྱི་ཁྲིད་སོགས་དཔག་ཏུ་མེད་པ་གནང་། དེ་ནས་དཔལ་ལྡན་
འབྲས་སྤུངས་སུ་སྡེ་སྣོད་འཛིན་པ་སྟོང་ཕྲག་གཉིས་ཙམ་ལ་ལམ་རིམ་གྱི་་་་་
ཁྲིད། ནཱ་རོ་ཆོས་དྲུག་གི་ཁྲིད། དབུ་མ་འཇུག་པ། གསང་བ་འདུས་
པའི་རྒྱུད་ལ་སོགས་པའི་ཆོས་ཀྱི་འཁོར་ལོ་རྒྱ་ཆེན་པོ་བསྐོར་ནས་ཐུབ་པའི་་་་་
བསྟན་པ་ཉིན་མོ་ལྟར་གསལ་བར་མཛད་དོ། །འདི་ལ་དེབ་སྔོན་ལས་བསྟན་



289
གཉིས་པ་གྲུབ་མཐའ་སོ་སོའི་བྱུང་ཚུལ།
པའི་བདག་པོ་ཡིན་པའི་ཕྱིར་གཞན་གྱི་བཤད་པ་བརྒྱ་ཚར་བས། རྗེ་བླ་མ་
འདིའི་བཤད་པ་ལན་རེ་ཡང་མི་ནུབ་པའི་རྒྱལ་མཚན་དུ་གྱུར་ཏོ། །ཞེས་
སེམས་དཔའ་ཆེན་པོ་ཀུན་བཟང་བ་གསུངས། ཞེས་འབྱུང་བ་དོན་ལ་གནས་
པའོ༑ ༑
གཉིས་པ་རྩོད་པའི་སྒོ་ནས་བསྟན་པ་ལ་བྱ་བ་མཛད་པའི་ཚུལ་ནི།
དགུང་ལོ་བཅུ་དགུ་པའི་དུས་དབུས་ཀྱི་གསང་ཕུ་དང་བདེ་བ་ཅན་དང༌།
གཙང་རོང་གི་ས་སྐྱ། འདར་བཟང་ལྡན། ངམ་རིང་འགའ་རོང་ཆོས་སྡེ། ཆོས་
གྲྭ་ཆེན་པོ་ཨེ་དང་ གནས་རྙིང་རྣམས་སུ་ཕར་ཕྱིན་གྱི་གྲྭ་སྐོར་དང༌། ཕྱིས་སུ་
ས་སྐྱ་དང༌། གསང་ཕུ་དང༌། རྩེ་ཐང་སོགས་སུ་དཀའ་ཆེན་ལྷག་མ་བཞིའི་
གྲྭ་སྐོར་མཛད་ཅིང་། དེ་དག་གི་ཚེ་ལུང་རིགས་སྨྲ་བ་བརྒྱ་ཕྲག་དུ་མའི་མདུན་
སར་གཞུང་ལུགས་ཆེན་པོ་རྣམས་ཀྱི་དོན་བརྒལ་བརྟགས་ཀྱིས་གཏན་ལ་་་་་་
འབེབས་པར་མཛད་ནས་དངོས་སྟོབས་ཀྱི་རིགས་པས་རྒོལ་བ་མཐའ་དག་གི་་་
སྤོབས་པ་བཅོམ་ཞིང་། དུལ་བའི་དཔལ་གྱིས་གཟུར་གནས་མཁས་པའི་
ཚོགས་རྣམས་དད་པའི་སྤུ་ལོང་གཡོས་ཏེ་གུས་འདུད་ལྷུར་ལེན་པར་གྱུར། དེ་
དག་གི་སྐབས་མཁས་གྲགས་ཀྱིས་འཛམ་གླིང་ཁྱབ་པའི་དབང་གིས་དུས་ནམ་་་
དུའང་རྗེ་བླ་མའི་མདུན་སར་རྒོལ་བའི་དཀྱིལ་འཁོར་བཤམས་ནས་རྩོད་པ་་་་
འཛུགས་པ་སུ་ཡང་མ་བྱུང་། དང་པོ་རྩོད་པར་འདོད་ནས་འོངས་པ་འགའ་
ཞིག་ཀྱང་ཞལ་མཇལ་ནས་གསུང་གི་ལེགས་བཤད་ཐོས་པ་ན་ཡིད་རང་དབང་་་
མེད་པར་འཕྲོ གས་ཏེ་སློབ་མར་གྱུར་སྣང་ངོ་། །
གནམ་ཙེང་ལྡེང་དུ་བླ་མ་རྣམ་གསུམ་ཞལ་འཛོམས་ནས་ཆོས་ཀྱི་འཁོར་་་



-
སE
290 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
ལོ་བསྐོར་བའི་ཚེ། ཀརྨ་དཀོན་མཆོག་གཞོན་ནུས། ལོ་ཙཱ་བ་དང་རང་
རེ་གཉིས་རེད་མདའ་བ་དང་ཙོང་ཁ་པ་གཉིས་དཔང་དུ་བཞག་ནས་རྩོད་པ་་་
ཡིན། ཡང་ན་རེད་མདའ་བ་དང་ངེད་ག ཉིས་བརྩད་པས་འཐུས། ད་ལམ་
བླ་མ་བློ་བཟང་གྲགས་པ་དང་རྩོད་རྒྱུ་མེད། ཁོང་ལ་སྔ་མོ་ནས་བྱང་ཆུབ་ཀྱི་
སེམས་བཟང་པོ་ཡོད་པས་གྲུབ་མཐའ་ངན་པ་རེ་ལའང་ཆགས་སྡང་མི་མཛད་
པར་འདུག ཅེས་ཚོགས་གཏམ་བཏང་ བར་གྲགས་ཤིང༌། རྣམ་ཐར་ཟུར་
འདེབས་རྟོགས་ལྡན་འཇམ་དཔལ་རྒྱ་མཚོས་མཛད་པ་ལས། མཁས་བཙུན་
བཟང་གསུམ་གྱི་གྲགས་པས་གངས་ཅན་གྱི་ཁྲོད་འདི་ཁྱབ་པར་ གྱུར་ཏེ། ཀརྨ་
དཀོན་གཞོན་ལྟ་བུའི་བློ་ཡ་ ཚད་པ་ཀུན་གྱིའང་གུས་པས་འཁུར་ བར་སྣང་ངོ་་་
ཞེས་གསུངས། དེ་ལྟ་ནའང་ལུང་རིགས་ཀྱིས་སུན་མ་ཕྱུང་ན་ཡང་དག་པའི་
ལམ་གྱི་གོལ་སར་འགྲོ་བའི་ལོག་པར་སྨྲ་བ་རྒྱ་བོད་ཀྱི་མཁས་པར་གྲགས་པ་སུ་་
དང་སུའི་གཞུང་ན་ཡོད་ཀྱང་མཛེས་ལམ་གྱིས་བཏང་སྙོམས་སུ་མི་འཇོག་་་་་༌་
པར། ལུང་དང་རིགས་པ་བརྒྱ་ཕྲག་གིས་སུན་འབྱིན་པར་མཛད་པ་ནི་རྗེའི་
གསུང་རབ་རིན་པོ་ཆེ་རྣམས་སུ་གསལ་ཞིང་རྒྱས་པ་ལྟ་བུ་ས་རྔོག་བུ་སོགས་་་༌
གངས་ཅན་ན་མཁས་པའི་ཡང་རྩེ་རྣམས་ཀྱི་གསུང་ནའང་མེད་པ་མངོན་སུམ་་
གྱིས་གྲུབ་ལ། དེ་བཞིན་དུ་རྗེ་ཉིད་ཀྱི་བཞེད་པའི་ཚུལ་ལ། རྟོག་གེ་ལ་
སྦྱངས་པའི་རྒོལ་བ་དག་གིས་ལན་བརྒྱ་ཕྲག་གི་ བར་དུ་བརྒལ་ཞིང་དཔྱད་་་་་་
ནའང་དམ་བཅའ་ལས་ཆ་ཙམ་ཡང་གཡོ་བར་བགྱིད་མི་ནུས་པས། མཁས་
གྲུབ་རྗེས། རྟོག་གེ་ལ་སྦྱངས་རྒོལ་བ་མཐའ་དག་གིས། །ལན་བརྒྱར་དཔྱད་
ཀྱང་མགོན་པོ་ཁྱོད་ཀྱི་གསུང་། །ཆ་ཙམ་རྣམ་པ་གཞན་དུ་གཡོ་བ་སྤངས། །



གཉིས་པ་གྲུབ་མཐའ་སོ་སོའི་བྱུང་ཚུལ། 291
དག་པའི་ཐུགས་མངའ་ཁྱོད་ལ་གསོལ་བ་འདེབས། །ཞེས་གསུངས་སོ། །
ཕྱིས་སུ་རོང་སྟོན་སྨྲ་བའི་སེང་གེ་དང་། ངོར་བ་ཀུན་བཟང་དང༌། གོ་ཤཱཀ་
སྟག་ལོ་སོགས་རང་རང་གི་བློ་གྲོས་གང་ཡོད་ཀྱིས་རྗེའི་གསུང་རབ་ལ་རྒོལ་་་་་
བའི་ཡི་གེ་ལྐོག་ཏུ་མང་པོ་བྲིས་ནའང་། མཁས་གྲུབ་རྗེ་དང༌། ཕྱིས་ཀྱི་ཀུན་
མཁྱེན་རྗེ་བཙུན་པ། མཁས་གྲུབ་ལེགས་ཆོས་པ་སོགས་དངོས་སློབ་དང་ཡང་
སློབ་རྣམས་ཀྱིས་ལུང་རིགས་རྡོ་རྗེའི་མེ་ཆར་གྱིས་ཐལ་བར་བརླགས་ནས། དེ་
དག་གིས་སྤེལ་བའི་དགག་གཞག་གི་ཐག་ཧྲུལ་རྣམས་རང་རང་གི་རྣམ་་་་་་་་
དཔྱོད་ཀྱི་ཡན་ལག་འཆིང་བྱེད་དུ་གྱུར་པ་ནི། བློ་མིག་ཅན་རྣམས་ཀྱི་མངོན་
སུམ་གྱི་ཡུལ་དུ་སྣང་བ་བཞིན་འདིར་གྲུབ་ཟིན་བསྒྲུབ་པའི་ངལ་བ་མ་བྱས་་་་་་
སོ༑ ༑
གསུམ་པ་རྩོམ་པ་ལེགས་བཤད་ཀྱི་ཕྲེང་བ་སྤེལ་བས་བསྟན་པ་ལ་བྱ་བ་་་
མཛད་ཚུལ་ནི། རྭ་སྒྲེང་གི་དགོན་པ་གོང་དུ་ཇོ་བོའི་སྐུ་འདྲ་དབུ་ཡོན་མ་ཆེ་
བར་ གྲ གས་པའི་དྲུང་དུ་ཉིན་ཞག་མང་པོའི་བར་དུ་གསོལ་བ་བཏབ་པས།
ཐུབ་པའི་དབང་པོ་ནས་མཁན་ཆེན་ནམ་མཁའ་རྒྱལ་མཚན་བར་གྱི་བླ་མ་་་་༌
བརྒྱུད་པ་རྣམས་དང་། ཁྱད་པར་དུ་ཇོ་བོ་རྗེ། འབྲོམ་སྟོན་པ། པོ་ཏོ་བ།
ཤ་ར་བ་རྣམས་ཟླ་བ་གཅིག་གི་བར་དུ་གཟིགས་ཤིང་གདམས་པ་དང་རྗེས་སུ་་་
བསྟན་པའང་མང་དུ་བསྩལ་ནས་མཐར་པོ་ཏོ་བ་གསུམ་ཇོ་བོ་ལ་ཐིམ། ཨ་
ཏི་ཤས་ཕྱག་སྤྱི་བོར་བཞག་ནས་བསྟན་པ་ལ་བྱ་བ་རྒྱ་ཆེར་གྱིས་དང༌། བྱང་
ཆུབ་སྒྲུབ་པ་དང་སེམས་ཅན་གྱི་དོན་བྱེད་པའི་གྲོགས་བདག་གིས་ཀྱང་བྱ་ཡི་་་་
གསུངས་ནས་མི་སྣང་ བར་ གྱུར། ལམ་རིམ་བརྒྱུད་པའི་གསོལ་འདེབས་ལམ་



292 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མཆོག་སྒོ་འབྱེད་ཀྱང་དེ་དུས་མཛད། དེ་ལྟར་མཚན་མ་ཁྱད་པར་ཅན་བྱུང་
བས་རྟེན་འབྲེལ་ལེགས་པར་འགྲི གས་ནས། སྐྱེས་བུ་གསུམ་གྱི་ལམ་གྱི་རིམ་པ་
ཆེན་མོའི་རྩོམ་པ་མཛད། སླར་ཡང་དེ་ཉིད་ལས། དགག་སྒྲུབ་དང༌།
ལུང་འདྲེན་མང་པོ་རྣམས་བཞག་ནས་དོན་གྱི་སྙིང་པོ་གསལ་བར་སྟོན་པའི་་་་་
ལམ་རིམ་ཆུང་དུ་མཛད། དེ་ཉིད་ཁྱད་ཆོས་ལྔས་ཁྱད་པར་དུ་འཕགས་པ་
ཡིན་ཏེ། བཤད་བྱ་ཁྱད་པར་དུ་འཕ གས་པ་རྗེ་རང་ཉིད་ལ་རྗེ་བཙུན་འཇམ་
དབྱངས་ཀྱིས་གནང་བའི་གདམས་པ་ལམ་གྱི་གཙོ་བོ་གསུམ་ལ། ཇོ་བོའི་
མན་ངག་སྐྱེས་བུ་གསུམ་གྱིས་བརྒྱན་པ། འཆད་ཚུལ་ཁྱད་པར་དུ་འཕགས་
པ་ལམ་གྱི་གོལ་ས་བཅད་ནས་ངོ་བོ་མ་ནོར་བ། གོ་རིམ་མ་འཁྲུགས་པ།
གྲངས་ལྷག་ཆད་མེད་པ། བསྐུལ་བ་བོ་ཁྱད་པར་དུ་འཕ གས་པ་མཁན་ཆེན་
ཟུལ་ཕུ་བ་དང་། ལོ་ཆེན་སྐྱབས་མཆོག་དཔལ་བཟང་། འབྲི་གུང་ཆོས་རྗེ་
ལ་སོགས་པ། གནས་ཁྱད་པར་དུ་འཕ གས་པ་རྭ་སྒྲེང་རྒྱལ་བའི་དབེན་
གནས། འཁོར་ཁྱད་པར་དུ་འཕ གས་པ་སྲས་ཀྱི་ཐུ་བོ་གཉིས་ལ་སོགས་པའི་
སྐྱེས་བུ་ཆེན་པོ་རྣམས་སོ། །
བཀའ་གདམས་པའི་ལམ་རིམ་མང་པོ་ཡོད་ནའང་། དེ་དག་ལས་ཀྱང་
རྗེའི་ལམ་རིམ་ཁྱད་པར་དུ་འཕགས་ཏེ། མཁས་གྲུབ་རྗེས། ཇོ་བོ་རྗེ་དཔལ་
ལྡན་ཨ་ཏི་ཤའི་གདམས་པ་ལམ་གྱི་རིམ་པ་ལའང་། གཞུང་པ་དང་། གདམས་
ངག་པའི་དགེ་བའི་བ ཤེས་གཉེན་ཆེན་པོ་དག་གིས་མཛད་པའི་གདམས་ངག་་་
གི་ཡི་གེའི་རིམ་པ་དུ་མ་དང་། སེམས་དཔའ་ཆེན་པོ་པོ་ཏོ་བ་དང༌། སྤྱན་
སྔ་བ་དང་། འཆད་ཁ་བའི་གསུང་སྒྲོས་ལ་སོགས་པ་སྔ་ཕྱི་དུ་མ་དང་།



293
ས
|
གཉིས་པ་གྲུབ་མཐའ་སོ་སོའི་བྱུང་ཚུལ།
དགེ་བཤེས་ཆེན་པོ་ཁམས་པ་ལུང་པའི་ གསུང་གི་རྗེས་སུ་འབྲང་བ་དགེ་་་་་་་་་
བཤེས་ཆེན་པོ་གྲོ་ལུང་པའི་བསྟན་རིམ་ཆེ་ཆུང་ལ་སོགས་དེ་དག་ཐམས་ཅད་་་་
ལའང་རྒྱལ་བ་དགྱེས་པའི་ལམ་གྱི་རིམ་པ། གསུང་རབ་ཆེན་མོ་དག་གི་རྗེས་
སུ་འབྲང་བ། དམ་པ་བརྒྱུད་པའི་གསུང་གིས་བརྒྱན་པ། མཁས་པ་དགའ་
བ་བསྐྱེད་པའི་འཇུག་ངོགས་རྨད་དུ་བྱུང་བ་ཡོད་མོད་ཀྱི། དེ་ལྟ་ནའང་རྗེ་
ཐམས་ཅད་མཁྱེན་པ་ཉིད་ཀྱིས་བྱང་ཆུབ་ལམ་གྱི་རིམ་པ་ཆེ་ཆུང་གི་གདམས་་་
པའི་གསུང་རབ་ཀྱི་གླེགས་བམ་མཛད་པ་འདི་དག་ལ་ནི། གསུང་རབ་
དགོངས་འགྲེལ་དང་བཅས་པ་མ་ལུས་པ་གང་ཟག་གཅིག་འཚང་རྒྱ་བའི་ཆ་་་་
རྐྱེན་དུ་འགྲོ་བའི་ལམ་གྱི་ལུས་ཡོངས་སུ་རྫོགས་པའི་གྲངས་དང་གོ་རིམ་ལ་་་་་
སོགས་པ་དང༌། ད་ལྟ་རྒྱུད་ལ་བ སྐོར་བའི་དམིགས་རྣམས་ཀྱི་རིམ་པ་མྱོང་
ཐོག་ཏུ་འཁྱེར་ཚུལ་སོགས་ལམ་གྱི་ལུས་སྤྱི་དང་། ཡན་ལག་སོ་སོ་ཐམས་
ཅད་ལ་སྔོན་ཆད་གངས་རིའི་ཁྲོད་འདིར་སུས་ཀྱང་མ་ཐོན་པའི་ཐུན་མོང་མ་་་་
ཡིན་པའི་ཕུལ་དུ་བྱུང་བའི་ཁྱད་པར་བླ་ན་མེད་པ་ཡོད་པའི་ཚུལ་ལ་བློ་སྐྱོན་མ་
ཞུགས་པའི་དཔྱོད་པ་ཞིབ་པར་བྱས་ནས་ངེས་པ་རྙེད་པ་དང་། ཞེས་གསུངས་
པ་ལྟར་རོ། །དེའི་དུས་སུ་གཉན་ཆེན་ཐང་ལྷ་དང༌། ཞོག་ལྷ་རྒྱུག་པོ་
སོགས་སྲིད་པ་ཆགས་པའི་ལྷ་ཆེན་དཀར་ཕྱོགས་པ་དུ་མས་ཀྱང་མཐུན་རྐྱེན་་་་་
སྒྲུབ་ཅིང་དངོས་སུའང་འབྲོག་པའི་ཆ་བྱད་ཀྱིས་འོངས་ནས་ཞོ་དང་ཆུར་བ་་་་
སོགས་ཕུལ་ནས། སྨོན་ལམ་དུ་ཆུད་པ་དགོས་ཞེས་གསོལ་བ་བཏབ་པར།
ལམ་བཟང་བསྒྲིགས་པའི་མཐུན་རྐྱེན་སྒྲུབ་བྱེད་ཅིང་། །འགལ་རྐྱེན་སེལ་
བྱེད་མི་དང་མི་མིན་ཀུན། །ཚེ་རབས་ཀུན་ཏུ་རྒྱལ་བས་བསྔགས་པ་ཡི། །



294 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྣམ་དག་ལམ་དང་འབྲལ་བར་མ་གྱུར་ཅིག །ཅེས་པ་མཛད། རྗེ་བཙུན་
འཇམ་དབྱངས་ཀྱིས། ངེད་ཀྱི་གདམས་པའི་ལམ་གྱི་གཙོ་བོ་གསུམ་གྱིས་མ་
འཐུས་སམ་གསུངས་པ་ལ། དེ་གཙོ་བོར་བྱས་ཏེ་ཨ་ཏི་ཤའི་གདམས་ངག་
གིས་བརྒྱན་ནས་རྒྱས་པར་བརྩམས་པ་ཡིན་ཞུས་པ་སོགས་ཀྱི་ལོ་རྒྱུས་ངོ་མཚར་
བའང་ཡོད་དོ། །
ཚལ་གུང་ཐང་དུ་ཕར་ཕྱིན་འགྲེལ་བ་ལེགས་བཤད་གསེར་གྱི་འཕྲེང་བ་་་
མཛད་པས་མཁས་པ་རྣམས་ཡིད་འཕྲོ གས་པར་ གྱུར་ཏེ། སྟག་ཚང་ལོ་ཙཱ་
བས་ཀྱང་ལེགས་བཤད་འདི་གཟིགས་ནས་ང་རྒྱལ་གྱི་རི་བོ་བསྙིལ་ཏེ་རྗེ་བླ་མ་
ལ་ཆོས་ཀྱི་རྗེས་སུ་འབྲང་བའི་དད་པ་ཐོབ་ཅིང་། ཁྱོད་བློ་ཉི་མ་གཞོན་ནུའི་
དུས་ཀྱི་ཚེ། ་།མདོ་དང་རྒྱན་གྱི་པད་ཚལ་རྒྱས་མཐོང་ནས། །བདག་བློ་
ཁེངས་པའི་ཀུ་མུད་ལྷག་པར་ཟུམ། །ཟབ་ཡངས་མཁྱེན་པའི་གཏེར་ལ་
གསོལ་བ་འདེབས། །ཞེས་གཟུ་བོའི་བློས་བསྔགས་བརྗོད་མཛད།
སེ་ར་ཆོས་སྡིངས་སུ་རྩ་ཤེས་ཀྱི་རྣམ་བ ཤད་མཛད་པར་བཞེད་པ་ན། །
རིགས་པའི་གནད་ཕྲ་མོ་འགའ་ཞིག་ཐུགས་ལ་འཆར་དཀའ་བ་བྱུང་བས། རྗེ་
བཙུན་འཇམ་པའི་དབྱངས་ལ་གསོལ་བ་དྲག་ཏུ་བཏབ་པས། ཤེར་ཕྱིན་གྱི་
མདོའི་སྟོང་ཉིད་ཉི་ཤུའི་འགྲེས་རྐང་རྣམས་གསེར་བཙོ་མའི་མདོག་ཅན་གྱི་ཡི་་
གེ་བར་སྣང་གང་བ་གཟིགས་པས་དོགས་པའི་གནས་ལྷག་མ་མེད་པར་ཐུགས་་
སུ་ཆུད་དེ་རྣམ་ བ ཤད་རིགས་པའི་རྒྱ་མཚོ་མཛད། ཡང་གནས་དེར་གསུང་
རབ་ཀྱི་དྲང་ངེས་རྣམ་ པར་འབྱེད་པའི་བསྟན་བཅོས་ལེགས་བཤད་སྙིང་པོ་་་
ཡང་མཛད་པ་ཡིན་ལ། འདིའི་དཀའ་བའི་གནད་རྣམས་ནི་གཞུང་ལུགས་
-
--



-
།་
གཉིས་པ་གྲུབ་མཐའ་སོ་སོའི་བྱུང་ཚུལ། 295
མང་དུ་ཐོས་པ་རྔོག་ལོ་དང༌། ས་པཎ་དང༌། བུ་སྟོན་སོགས་དང་། རིགས་
ལམ་ལ་ངལ་བ་མང་དུ་བསྟེན་པ་ཕྱ་པ་ཆོས་སེང་སོགས་སེང་ཆེན་བརྒྱད་དུ་་་་་
གྲགས་པ་དང་། མངོན་པར་རྟོགས་པའི་ཡོན་ཏན་གྱིས་མི་དམན་པ་ཀུན་
མཁྱེན་དོལ་བུ་བ་སོགས་བོད་དུ་སྔོན་བྱོན་གྱི་མཁས་པ་སུས་ཀྱང་ཇི་ལྟ་བ་་་་་་་
བཞིན་མ་རྟོགས་པ་རྗེ་བཙུན་འཇམ་པའི་དབྱངས་ཀྱི་དྲིན་ལས་རྗེ་རང་ཉིད་་་་
ཀྱིས་གསལ་བར་གཟིགས་ནས་འདོམས་པར་མཛད་པ་ཡིན་ཏེ། བསྟན་བཅོས་
དེ་ཉིད་ལས། གཞུང་ལུགས་མང་ཐོས་རི གས་པའི་ལམ་དུ་ཡང་། །ངལ་བ་
མང་བསྟེན་མངོན་པར་རྟོ གས་པ་ཡི། །ཡོན་ཏན་ཚོགས་ཀྱིས་མི་དམན་དུ་
མས་ཀྱང་། །འབད་ཀྱང་རྟོ གས་པར་མ་གྱུར་གནས་དེ་ནི། །འཇམ་
མགོན་བླ་མའི་དྲིན་གྱིས་ལེགས་མཐོང་ནས། །ཤིན་ཏུ་བརྩེ་བའི་བསམ་པས་
བདག་གིས་བཤད། །ཅེས་གསུངས་པ་ལྟར་རོ། །
སྔགས་ཀྱི་གཞུང་ཆེན་པོའི་རྩོམ་པ་མཛད་ཚུལ་ནི། རྒྱ་སོག་ཕུར་
བཞུགས་སྐབས། འཕ གས་པ་ཀླུ་སྒྲུབ། ཨརྱ་དེ་བ། སངས་རྒྱས་བསྐྱངས།
ཀླུ་བྱང་། ཟླ་བ་གྲགས་པ། ཐོགས་མེད་སྐུ་མཆེད། ཕྱོགས་གླང་། ཆོས་
གྲགས༑ ཡོན་ཏན་འོད་དང་ཤཱཀྱ་འོད། ལྷ་དབང་བློ། རྒྱུན་མཁན་པོ།
ཀ་མ་ལ་ཤཱི་ལ། ཨ་བྷ་ཡཱ་ཀ་ར་ལ་སོགས་པའི་པཎྜི་ཏ་དུ་མ་དང་། རྒྱལ་པོ་
ཨིནྡྲ་བྷཱུ་ཏི། བྲམ་ཟེ་ཆེན་པོ་ས་ར་ཧ། སློབ་དཔོན་ལུ་ཨི་པ། དྲིལ་བུ་
བ། ནག་པོ་སྤྱོད་པ་ལ་སོགས་པའི་གྲུབ་ཆེན་དུ་མའི་སྐུའི་སྣང་བ་དངོས་སུ་
གཟིགས༑ ཉམས་སྣང་ལ་གཏད་པ་མེད་ལས་ཆེ་དགོངས་ནས་རྗེ་བཙུན་ལ་
ཞུས་པས། ཉམས་སྣང་རང་ག་བ་མིན་པས་གསོལ་བ་དྲག་པོ་ཐོབ། འདི་



296 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྣམས་ཀྱི་གཞུང་ལ་བརྟེན་ནས་རང་གཞན་ལ་ཕན་ཐོགས་རྒྱ་ཆེན་པོ་འོང་བའི་
རྟེན་འབྲེལ་ཡིན། ཞེས་གསུངས། ཕྱིས་འོད་དེ་གུང་རྒྱ པ་གྱི་ལྷ་ཞོལ་བྱམས་པ་
གླིང་ན་བཞུ གས་དུས། རྗེ་བཙུན་གྱི་གསུང་གི་གནང་བས་སློབ་དཔོན་ཀླུ་
བྱང་གི་རྣམ་གཞག་རིམ་པ་ལ་རྣམ་བཤད་རྩོམས། ཕན་ཐོ གས་ཆེན་པོ་འོང་
ཞེས་བསྐུལ་བས་དེ་འཕྲལ་དུ་མཛད། དེ་ཡང་སྤྱིར་རིམ་ལྔའི་དོན་དང་། ཁྱད་
པར་རིམ་པ་གསུམ་པའི་སྒྱུ་ལས་སྒྲུབ་ཚུལ་སོགས་དཔལ་གསང་བ་འ དུས་པ་་་་
རྩ་བཤད་ཀྱི་རྒྱུད་དང༌། འཕགས་པ་ཡབ་སྲས་ལྔའི་གཞུང་ནས་འབྱུང་བའི་
དོན་ཐུན་མོང་མ་ཡིན་པ་རགས་པ་རྣམས་དཔྱིས་ཕྱིན་པ་ཞིག་ལེགས་པར་གོ་་་
ནས་དེ་དུས་ལོ་བཅུ་ལྷག་སོང་བ་ལ་དེ་བར་དུ་སྨྲ་མ་ནུས། དེ་ནས་ཟུར་
ཙམ་སྨྲས་པ་ཡིན་ཞེས་གསུངས། གནས་དེར་ལོ་ཙཱ་བ་སྐྱབས་མཆོག་དཔལ་
བཟང་པོས་བསྐུལ་བ་དང་། ཁྱད་པར་དུ་དཔལ་ཕག་མོ་གྲུ་པའི་རྒྱལ་ཚབ་སྤྱན་
སྔ་བསོད་ནམས་བཟང་པོས་བསྐུལ་བ་ལ་བརྟེན་ནས་རྒྱུད་སྡེ་བཞིའི་ལམ་གྱི་་་༌
ལུ་ཝཡོངས་སུ་རྫོགས་པ་གསལ་ བར་བྱེད་པའི་བསྟན་བཅོས་ཆེན་པོ་རྡོ་རྗེ་་་..
འཆང་གི་ལམ་རིམ་ཆེན་པོའང་མཛད་ཅིང་། རྗེ་རང་གི་ཞལ་ནས། སྔར་
རྒྱ་སོག་ཕུར་གྲུབ་ཆེན་རྣམས་དང༌། ཨ་བྷ་ཡའི་གཞུང་ལ་བརྟེན་ནས་ཕན་
པ་ཆེན་པོ་འགྲུབ་པར་འགྱུར་རོ་ཞེས་གསུངས་པ་དེ་མ་གཏོགས་རྩོམ་པ་རང་་་
གི་སྐབས་སུ་དུས་མྱུར་ཆེ། གསོལ་བ་འདེབས་པ་སོགས་ཡུན་རིང་མ་གྲུབ་པས་
རྒྱུ་མཚན་ཁྱད་པར་བ་གཞན་ཆེར་མེད་ཅེས་གསུངས། འོལ་ཁའི་བསམ་
གཏན་གླིང་ན་བཞུགས་པའི་རིང་ལ་སྐུ་མཚམས་དམ་པོ་བཅད་ནས་བླ་མ་དང་
ཡི་དམ་ ཐ་མི་དད་པ་ལ་གསོལ་འདེབས་ཤུགས་དྲག་མང་དུ་མཛད་ཅིང་།



297
-
--
-
གཉིས་པ་གྲུབ་མཐའ་སོ་སོའི་བྱུང་ཚུལ།
དཔལ་གསང་བ་འདུས་པའི་རྫོགས་རིམ་རིམ་ལྔ་གསལ་སྒྲོན་མཛད་པའི་་་་་་་
ཐུགས་འདུན་བཏང་། ཟིན་བྲིས་འདེབས་པ་མཛད་པའི་དུས་སུ་མནལ་ལམ་
ངོ་མཚར་ཅན་བྱུང་བ་ནི། བྱ་རྒྱུའི་གོང་གི་ཙནྡྲ་ནི། ཞེས་སོགས་ཡིན་ལ།
དེ་དག་གི་དོན་ཞིབ་པར་གསང་རྣམ་ལས་ཤེས་པར་བྱ་ཞིང་། དེའི་དོན་གྱི་
སྙིང་བོ་ནི། འདུས་པ་འཕགས་ལུགས་དང་། འཁོར་ལོ་བདེ་མཆོག་གི་མན་
ངག་རྗེ་འདིས་གསལ་བར་མཛད་པའི་ལྟས་སོ། །
གསལ་སྒྲོན་དུ། གསོལ་བ་རིང་དུ་བཏབ་པས་གཞུང་རྩོམ་པར་གནང་
བའི་མཚན་མ་ཁྱད་པར་ཅན་བརྙེད་ནས། ཞེས་དང་། གདན་རྫོ གས་ཀྱི་
ཁྲིད་ཡིག་ཏུའང་། འདོད་པའི་མཚན་མ་བརྟན་པོ་རྙེད། །ཅེས་གསུངས་
པའང་། དོན་དེ་ཉིད་ལ་དགོངས་པའོ། །དོན་གྱི་དབང་འདི་གཟི གས་
ནས། གནས་དེར་གསང་འདུས་རིམ་ལྔ་གསལ་སྒྲོན་ཞེས་བྱ་བ་ལེགས་པར་
བཤད་པའི་གཏེར་ཆེན་པོ་དེ་ཉིད་དང་། རིམ་ལྔ་གདན་རྫོ གས་ཀྱི་ཁྲིད་ཡིག་
དང་། བཤད་རྒྱུད་ལྷ་མོ་བཞིས་ཞུས་དང་། ཡེ་ཤེས་རྡོ་རྗེ་ཀུན་ལས་བ ཏུས་
གཉིས་ཀྱི་རྣམ་བཤད་སོགས་མཛད།
གདན་ས་ཆེན་པོ་དགའ་ལྡན་དུ། གསང་འདུས་འགྲེལ་བ་སྒྲོན་གསལ་
གྱི་འགྱུར་ལ་དག་ཐེར་ཞིབ་ཏུ་མཛད་ནས་ཚིག་དོན་ཞིབ་ཏུ་འཆད་པའི་མཆན་
དུ། ལེའུ་སོ་སོ་དང་སྤྱིའི་དཀའ་གནས་ལ་མཐའ་གཅོད། དོན་ཚན་སོ་སོའི་
དམིགས་འབྱེད་པའི་བསྡུས་དོན་རྣམས་མཛད་ཅིང་། བདེ་མཆོག་སྐོར་ལ་ལྟ་
ཨི་པའི་མངོན་རྟོགས། དེའི་རྣམ་བཤད་འདོད་འཇོ། རྩ་རྒྱུད་ཀྱི་ཊཱི་ཀ་སྦས་
དོན་ཀུན་གསལ། རྫོགས་རིམ་ཆེན་མོ་རྒྱུས་བསྡུས། རྫོགས་རིམ་སྦས་དོན་



298 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ལྟ་བའི་མིག་འབྱེད་སོ གས་ཀྱི་ཡིག་ཆ་མང་དུ་མཛད་དོ། །
རྗེ་བདག་ཉིད་ཆེན་པོས་གསུང་རྩོམ་མཛད་པ་རྣམས་ནི། གང་འདོད་
དུ་མཛད་པ་མ་ཡིན་པར་ བཤད་མ་ཐག་པ་ལྟར། གྲུབ་ཆེན་རྣམས་ཀྱི་སྐུའི་
སྣང་བ་གཟིགས་པ་སོགས་བསྟན་འགྲོར་ཕན་པའི་མཚན་མ་བརྟན་པོ་་་་་་་་
གཟིགས༑ རྗེ་བཙུན་གྱིས་དེ་དང་དེ་རྩོམ་པར་བསྐུལ་ནས་མཛད་པ་ཤ་སྟག་
སྟེ༑ བསྟན་བཅོས་ཆེ་བ་ལྟ་ཞོག བྱམས་བསྟོད་ཚངས་པའི་ཅོད་པཎ་དང་།
རིན་པོ་ཆེ་གསལ་བའི་སྒྲོན་མེ། བདེ་བ་ཅན་གྱི་སྨོན་ལམ་རྣམས་ཀྱང་དོན་གྱི་
ངོ་བོ་གོ་རིམ་སོབ།ས་འཇམ་དབྱངས་ཀྱིས་གསུངས་པ་བཞིན་མཛད་པས་སོ། །
བཤད་མ་ཐག་པའི་ གཞུང་ཆེ་བ་དེ་དག་ཏུ། རིམ་གཉིས་ཀྱི་གནད་
རྣ མས་བླ་མེད་ཀྱི་རྩ་རྒྱུད་རྣམས་ན་སྦས་པ་འཕགས་པ་ཡབ་སྲས་ཀྱི་གཞུང་ལ་་་
བ རྟེན་ནས། རྩ་བཤད་ལེགས་པར་སྦྱར་བའི་ཁོངས་ནས་ཐོན་པའི་གདམས་
པ་རྨད་དུ་བྱུང་བ་བོད་ཀྱི་མཁས་གྲུབ་སུས་ཀྱང་སྤྱོད་ཡུལ་དུ་མ་གྱུར་པ་རྣམས་་
གསལ་བར་མཛད་དེ། སྒྲོན་གསལ་གྱི་མཆན་བུར། དཔལ་ལྡན་འདུས་པ་
བདུད་རྩིའི་རྒྱ་མཚོ་ཆེ། །སྦས་དོན་གསལ་བའི་ཀླུ་སྒྲུབ་མན་ངག་གིས། །
རྒྱུད་རྒྱལ་གདམས་པར་ཤར་བའི་ཉམས་ལེན་དང་། །རིགས་ལམ་ཕྲ་མོ་
འབྱེད་པའི་རྣམ་དཔྱོད་ཀྱི། །སྲུབ་ཐག་བཟང་པོས་དཀྲིས་པའི་བཤད་
རྒྱུད་ཀྱི། །སྲུབས་ཤིང་མཆོག་གིས་ཡང་ཡང་བསྲུབས་པ་ལས། །ཚིག་གི་
ཟུར་ཕྱིན་དོན་གྱི་གནད་གསལ་བ། །སྔོན་ཆད་ཕྱོགས་འདིར་མངོན་དུ་མ་
གྱུར་པའི། །ཚིག་དོན་བདུད་རྩིས་གང་བའི་བུམ་པ་རྙེད། །ཅེས་གསུངས་
ཤིང་། བདེ་མཆོག་གི་རྫོགས་རིམ་དངོས་གྲུབ་སྙེ་མར་ཡང་། གྲུབ་ཐོབ་ཆེན་
，
，
.



2ss
གཉིས་པ་གྲུབ་མཐའ་སོ་སོའི་བྱུང་ཚུལ།
པོའི་རྫོགས་པའི་རིམ། །ཤིན་ཏུ་རྟོ གས་པར་དཀའ་བའི་གནས། །སྔོན་
ཆད་ཕྱོགས་འདིར་རྩ་བཤད་ཀྱི། །རྒྱུད་སྡེས་ལེགས་པར་མ་བཀྲལ་བ། །
བདག་གིས་བརྩོན་པ་ཆེན་པོ་ཡིས། །རིང་དུ་འབད་ལས་རྙེད་གྱུར་པ། །
དེང་འདིར་བཤད་པར་བྱ་ཡི་ཉོན། །ཞེས་གསུངས་སོ། །དེས་ན་མཁས་
གྲུབ་རྗེས། ཕྱོགས་འདིར་སྔོན་ཆད་གཞན་གྱིས་མ་མྱོང་བའི། །ལམ་གྱི་
མཐར་ཐུག་རིམ་གཉིས་ཟབ་མོའི་གནད། །ཇི་བཞིན་གཟིགས་ནས་དེ་དོན་
སྒྲུབ་པ་ལ། །ཉམས་ལེན་སྙིང་པོར་མཛད་ལ་གསོལ་བ་འདེབས། །ཞེས་
གསུངས་པ་དོན་ལ་གནས་པ་ཡིན་གྱི། སྙན་ངག་གི་རབ་བཏགས་ལྟ་བུ་མ་
ཡིན་ནོ། །
འོ་ན་དེ་ལྟ་བུའི་རིམ་གཉིས་ཀྱི་ཟབ་གནད་དེ་གང་ཞེ་ན། བསྐྱེད་རིམ་
ལ་ཡེ་ཤེས་ཀྱིས་བསྒོམ་པ་ནས་དཀྱིལ་འཁོར་ཉེར་བསྡུའི་བར་གྱི་དམིགས་སྐོར་་
དེ་ལྟ་བུ་ཡང་རྒྱུད་སྡེའི་དགོངས་པ་གྲུབ་ཆེན་གྱིས་བཀྲལ་བའི་སྒྲུབ་ཐབས་ཀྱི་་
དོན་དཔྱིས་ཕྱིན་པ་བོད་ཀྱི་བླ་མ་སྔ་མ་སུས་ཀྱང་མ་ཐོན་པ་མང་དུ་ཡོད་ཅིང་།
ཁྱད་པར་དུ་རྫོགས་རིམ་ལ་ལུས་དབེན་ནས་བརྩམས་ཏེ་མི་སློབ་པའི་ཟུང་་༠༠
འཇུག་གི་སྐུར་བཞེངས་ཚུལ་གྱི་བར་གྱི་ལམ་གྱི་རིམ་པ་རེ་རེ་ལའང་ལེགས་་་་
བཤད་ཐུན་མོང་མ་ཡིན་པ་དུ་མ་དང་། ལྷག་པར་ཡང་སྟོང་བཞིའི་རླུང་
སེམས་ལ་སྒྱུ་མའི་སྐུ་བསྒྲུབ་ཚུལ་རྨད་དུ་བྱུང་བ་འཕ གས་པ་ཡབ་སྲས་ཀྱི་་་་་་་
དགོངས་པ་ཇི་ལྟ་བ་བཞིན་གསལ་བར་མཛད་པ་འདི་ལྟ་བུ། མར་འགོས་
དང༌། ས་སྐྱ་གོང་མ་རྣམས་དང་། བུ་སྟོན་ཐམས་ཅད་མཁྱེན་པ་སོགས་ཀྱི་
གསུང་རབ་ནའང་མི་གསལ་ན། གཞན་དག་ལ་སྨོས་ཀྱང་ཅི་དགོས། བློ་



བEEE
300 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གྲོས་དང་ལྡན་པ་རྣམས་ཀྱིས་རྗེ་ཡབ་སྲས་ཀྱི་གསུང་རབ་རྣམས་ལ་རིང་དུ་་་་་་
འདྲིས་པར་བྱས་ནས་ཁྱད་ཆོས་ཐུན་མོང་མ་ཡིན་པ་རྣམས་མཐོང་བ་ན་ད་་་་༌༌
གཟོད་ཆོས་ཀྱི་རྗེས་སུ་འབྲང་བའི་དད་པ་སྐྱེས་པར་འགྱུར་ཏེ། འཇམ་
དབྱ ངས་ཆོས་རྗེའི་རྣམ་ཐར་ལས། པོ་ཏཱ་ལར་ཆོས་རྗེའི་ཞལ་ནས། རྗེ་
བཙུན་ཆེན་པོ་གྲགས་པ་རྒྱལ་མཚན་གྱིས་མངོན་རྟོ གས་ལྗོན་ཤིང་ལས། འདི་
དག་སྟོན་པའི་བླ་མའི་ཚོགས་རྣམས་ཀྱི། །བཀའ་དྲིན་དྲན་པས་དད་པའི་
མཆི་མ་ལྷུངས། །རྟག་ཏུ་བླ་མ་རབ་མཆོག་དེ་དག་གི །ཞབས་པད་དྲི་མ་
མེད་ལ་ཕྱག་འཚལ་ལོ། །ཞེས་གསུངས་ཏེ། རྗེ་བཙུན་ཆེན་པོ་དང་རྗེ་རིན་
པོ་ཆེའི་རྒྱུད་ཚོད་ནི་ངེད་རང་ཚོས་དཔག་པར་མི་ནུས།
བརྩམ་ཆོས་ནི། མངོན་རྟོ གས་ལྗོན་ཤིང་དང་། རིམ་ལྔ་གསལ་སྒྲོན་
གཉིས་ཁྱད་པར་ཆེན་པོ་ད པ ག་ཏུ་མེད་པས། འདི་དག་སྟོན་པའི་བླ་མའི་
ཚོགས་རྣམས་ཀྱི་བཀའ་དྲིན་དྲན་པས་མཆི་མ་ལྷུང་ན། རིམ་ལྔ་གསལ་སྒྲོན་
ལ་ལྷུང་རྒྱུ་ཡིན་ཏེ། ལེགས་པར་འཆད་མཁན་དཀོན་པ་འདུག བསྟན་
པའི་འཇུག་སྒོ་རྣམ་དག་ཅིག་འདུག་སྟེ། འཇུག་མཁན་མི་འདུག ངེད་རང་
གི་ཁ་ཐབས་ནི་འདིར་སོང་གསུངས་ནས་གསུང་འདར། སྤྱན་ཆབ་བཏོན་
པས་ནང་སོ་དཔོན་གཡོག་ཀུན་ཀྱང་སྤྱན་ཆབ་ཤོར། ཞེས་འབྱུང་བ་ལྟར་
རོ། ༈ །
དེ་ནས་སྟག་ཚང་ལོ་ཙཱ་བས་ཀྱང་། མདོ་སྔགས་མཐའ་དག་ཁྱད་པར་
རྡོ་རྗེ་ཐེག །རྒྱུད་སྡེ་མཐའ་དག་ཁྱད་པར་བླ་མེད་དོན། །རིམ་གཉིས་
མཐའ་དག་ཁྱད་པར་སྒྱུ་ལུས་ལ། །སྔོན་མེད་ལེགས་བཤད་གཏེར་ཆེན་ཁྱོད་



301
་
གཉིས་པ་གྲུབ་མཐའ་སོ་སོའི་བྱུང་ཚུལ།
ལ་འདུད། །ཅེས་བསྟོད་པ་མཛད་པའང་གཟུར་གནས་རྣམ་དཔྱོད་ཅན་གྱི་
ངང་ཚུལ་ཡིན་པར་སྣང་ངོ༌། །ཞིབ་པར་ནི་རྗེའི་གསུང་རབ་རྣམས་ལ་རིང་
དུ་འདྲིས་པར་བྱས་པ་ལས་ཤེས་པར་འགྱུར་གྱི། བདག་ལྟ་བུས་ཇི་བཞིན་
བརྗོད་པའི་རྔོ་ག་ལ་ཐོགས། དགེ་ལུགས་པའི་བསྟན་འཛིན་དུ་ཁས་འཆེ་བ་
དག་གིས་རྗེའི་ལེགས་བཤད་ཐུན་མོང་མ་ཡིན་པ་རྣམས་ངོས་ཟིན་པ་ཙམ་རེ་་་
མ་མཐར་དགོས་རྒྱུར་འདུག་རུང་། དེང་སང་གི་བསྟན་འཛིན་ཆེན་པོའི་གོ་
སར་བཞུགས་པ་ཕལ་ཆེ་བ་རྣམས་ནི་དབུ་ཞྭའི་ཁ་དོག་ཁོ་ནས་ཆོག་ཤེས་་་་་་་
མཛད་པར་སྣང་ངོ་། ། །
ས་མོ་གླང་གི་ལོར་ལྷ་སར་ཆོ་འཕྲུལ་མཆོད་པ་མཛད་ཅིང་། དེ་ནས་
རྒྱལ་བས་ལུང་བསྟན་པ་བཞིན་འབྲོག་རི་ཆེན་པོ་དགའ་ལྡན་རྣམ་པར་རྒྱལ་་་༌
བའི་གླིང་བཏབ་ནས་དེར་ཡུན་རིང་པོའི་བར་དུ་ཆོས་ཀྱི་འཁོར་ལོ་བསྐོར། །
དགུང་ལོ་རེ་གསུམ་པ་ས་མོ་ཕག་གི་ལོ་ལ་དགའ་ལྡན་རྣམ་པར་རྒྱལ་་་་་་
བའི་གླིང་དུ་མྱ་ངན་ལས་འདའ་བའི་ཚུལ་སྟོན་པ་མཛད་ཅིང་། དགའ་ལྡན་
བྱམས་པའི་མདུན་དུ་རྒྱལ་སྲས་འཇམ་དཔལ་སྙིང་པོ་ཞེས་བྱ་བར་སྐུའི་སྐྱེ་བ་་་
བཞེས་པ་དང༌། མ་འོངས་པ་ན་དེ་བཞིན་གཤེགས་པ་སེང་གེའི་ང་རོ་ཞེས་
བྱ་བར་མངོན་པར་རྫོགས་པར་འཚང་རྒྱུ་བར་ཚད་མའི་ལུང་ལས་འབྱུང་་་་་
ལྟར་རོ། །
དེ་ལྟར་རྗེ་བླ་མའི་སྐུ་ཆེ་བའི་ཡོན་ཏན་བརྗོད་པ་འདི་དག་ནི་རྣམ་ཐར་་་
གྱི་ཡི་གེ་རྣམས་དང་། ཚད་ལྡན་གྱི་གསུང་ལས་མཐོང་ཐོས་སུ་གྱུར་པ་གཅེས་
གཅེས་རིགས་སྣ་འགའ་ཙམ་བཀོད་པ་ཡིན་ལ། དེ་ཡང་དུས་ཀྱི་མཐའ་འདིར་



302 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བོད་ལྗོངས་སུ་བསྟན་པ་རྣམ་པར་དག་པ་ཉིན་མོ་ལྟར་གསལ་བར་མཛད་པའི་
ཚུལ་གཙོ་བོར་བྱས་ཏེ་བྲིས་པ་ཡིན་པས།་ འགངས་ཆེ་བའི་རྣམ་ པར་ཐར་
བ་འདིར་མ་ཐོན་པ་འགའ་ཞིག་ཀྱང་མཆིས་པ་རྣམས་གཞན་དུ་ཤེས་པར་བྱས་
ནས་དད་པ་བསྒོམ་པར་བྱའོ། །ཞིབ་ཏུ་བརྗོད་པ་ནི་ལྷོ་བྲག་གྲུབ་ཆེན་ལ་
ཕྱག་ན་རྡོ་རྗེས། མ་ཏི་བྷ་དྲའི་ཡོན་ཏན་གྱི་མཐའ་ང་ལག་ན་རྡོ་རྗེས་ ཀྱང་
རྟོགས་པར་མི་ནུས་སོ། །ཞེས་རྒྱལ་བ་ཐམས་ཅད་ཀྱི་གསང་བའི་མཛོད་
འཛིན་པ་ཕྱག་ན་རྡོ་རྗེས་ཀྱང་མཐའ་དཔག་མི་ནུས་པར་གསུངས་ན་གཞན་་་་་
གྱིས་ལྟ་ཅི་སྨོས། རྣམ་ པར་ཐར་བའི་གཙོ་བོ་ནི། རྗེ་བཙུན་འཇམ་དབྱངས་
ལ་རྟོ གས་ལྡན་འཇམ་དཔལ་རྒྱ་མཚོས་རྗེ་རིན་པོ་ཆེའི་རྣམ་ཐར་ཞུས་པར། །
རྗེའི་རྣམ་ཐར་བསམ་གྱིས་མི་ཁྱབ། རྣམ་ཐར་གྱི་གཙོ་བོ་ཆོས་རབ་ཏུ་རྣམ་
འབྱེད་ཀྱིས་ཆོས་ཟབ་མོ་ཐམས་ཅད་ཐུགས་སུ་ཆུད་ཅིང་། དངོས་སྟོབས་ཀྱི་
རིགས་པས་གཞི་ལམ་འབྲས་གསུམ་ཐམས་ཅད་ཐུགས་སུ་ཆུད་པ་འདི་ཡིན།
ཞེས་གསུངས་པ་དང༌། ཡང་རྗེ་འདི་ཉིད་ཀྱིས་སྔགས་མཚན་ཉིད་ཀྱི་ཕྱོགས་
རྣམས་གང་ཟག་གཅིག་འཚང་རྒྱ་བའི་ཐབས་སུ་རྒྱབ་རྟེན་ཚད་མ་ཅན་གྱིས་་་་
གྲུབ་པར་མཛད་པ་ནི། སེམས་དཔའ་ཆེན་པོ་འདིའི་རྣམ་པར་ཐར་བ་ཕུལ་
དུ་ཕྱིན་པའི་དོན་གྱི་གཙོ་བོ་ཡིན། ཞེས་གསུངས་པ་ལྟར་རོ། །མདོར་
ན་བདག་གི་བླ་མ་ཐམས་ཅད་མཁྱེན་པས་མཛད་པའི་གྲུབ་མཐའི་རྣམ་གཞག་་
ཆེན་མོ་ལས། རྗེ་བདག་ཉིད་ཆེན་པོ་འདི་ཉིད་ལ་ཐུན་མོང་དང་ཐུན་མོང་མ་
ཡིན་པའི་རྣམ་པར་ཐར་བ་བསམ་གྱིས་མི་ཁྱབ་པ་ཞིག་མཆིས་ཀྱང་། དེ་
ཐམས་ཅད་ཀྱི་ནང་ནས་གཙོ་བོར་གྱུར་པ་ནི་རྒྱལ་བའི་མདོ་སྔགས་ཀྱི་གསུང་་་



1
གཉིས་པ་གྲུབ་མཐའ་སོ་སོའི་བྱུང་ཚུལ།
303
རབ་མཐའ་དག་གི་དགོངས་པའི་དོན་ཤིང་རྟ་ཆེན་པོ་རྣམས་ཀྱིས་ཚུལ་ཇི་ལྟར་
ཕྱེ་བ་རྣམས་སོ་སོར་མ་འདྲེས་པར་ལུང་དང་རིགས་པ་དྲི་མ་མེད་པའི་སྒོ་ནས་་
འཁྲུལ་བའི་ཆ་ཤས་ཕྲ་མོ་ཙམ་ཡང་མེད་པར་རང་གིས་ངེས་ཤིང༌། གཞན་
དག་ལ་འདོམས་པར་མཛད་པས་ཐུབ་པའི་བསྟན་པ་རིན་པོ་ཆེ་ཡོངས་སུ་་་་་
རྫོགས་པའི་བཀའ་དྲིན་གྱིས་ནོར་འཛིན་གྱི་ཁྱོན་ཁྱབ་པར་མཛད་པ་འདི་ཁོ་་་་
ན་ཡིན་ནོ། །ཞེས་བློ་གྲོས་དང་ལྡན་པ་རྣམས་ཀྱིས་ཤེས་པར་བྱའོ། །
དེས་ན་རྗེ་བཙུན་འདི་ཉིད་ཀྱིས་འདུལ་བའི་ཕྱག་ལེན་ཕྲ་མོ་ཡན་ཆད་་་་
ནས་གྲུབ་པའི་མཐའ་ཆེན་པོ་རྣམས་ཀྱི་བར་དང་། སྔགས་ཀྱིའང་དཀྱིལ་
འཁོར་གྱི་ཆོ་ག་དང་ལག་ལེན་ཕྲ་མོ་ཡན་ཆད་ནས་རྒྱུད་ཀྱི་འགྲེལ་བ་ཆེན་པོ་་་་
རྣམས་ཀྱི་བར་མཐའ་དག་གང་ལའང་རུང་སྟེ་སླ་ཆོས་དང་རང་བཟོའི་ཉེས་་་་
པས་ནམ་ཡང་མ་གོས་པར་ རང་རང་གི་སྲོལ་འབྱེད་པ་བོའི་པཎ་གྲུབ་རྣམས་་་
ཀྱི་དགོངས་པ་ལ་གཏུགས་ཤིང་། དེ་ཡང་རྒྱལ་བའི་བཀའ་ལ་ལེགས་པར་
གཏུགས་ཏེ། གནད་ཕྲ་མོ་རེ་ལའང་ལུང་རིགས་དུ་མས་དཔྱད་དེ་ངེས་
པ་སྟེར་བར་མཛད་པ་དང་། ཚུལ་དེས་བསྟན་པ་ཐམས་ཅད་འགལ་བ་
མེད་པར་ གཅིག་གྲོགས་སུ་གཅིག་འགྱུར་བའི་ཚུལ་གྱིས་གང་ཟག་གཅིག་་་་་་
འཚང་རྒྱ་བའི་ཆ་རྐྱེན་དུ་བསྒྲིགས་པར་མཛད་པས། བཤད་སྒྲུབ་ཀྱི་བསྟན་པ་
གཉིས་ཆར་འཛིན་ཅིང་སྤེལ་ བར་མཛད་པའི་རྣམ་ པར་ཐར་བ་འདི་ལྟ་བུ་ནི་
སྔོན་བྱོན་པའི་གངས་ཅན་གྱི་མཁས་གྲུབ་སུ་ལའང་མེད་པར་མ་ཟད་རྒྱ་གར་་་
འཕ གས་པའི་ཡུལ་གྱི་འ ཕ གས་པ་ཀླུ་སྒྲུབ་ལྟ་བུ་ལའང་འདི་བས་ལྷག་པ་ཡོད་་་་
ཐབས་མེད་པར་རིགས་པའི་ཚུལ་དྲི་མ་མེད་པས་འགྲུབ་པ་ཡིན་ནོ། །



304 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དེའི་ཕྱིར་ཆེ་གེ་མོ་དང་ག་གེ་མོ་ཞིག་གིས་ལུང་བསྟན་པའི་སྐྱེས་བུ་ཡིན་་་
ནོ་ཞེས་གཞན་གྱི་ལུང་བསྟན་ཙམ་ལ་སྐྱབས་འཆའ་བའི་རྣམ་པར་ཐར་བ་དང་
འདྲ་བའི་གོ་སྐབས་ག་ལ་ཡོད། ཡི་དམ་གྱི་ལྷ་དུ་མའི་ཞལ་གཟིགས་པ་
དང་༑ ཏིང་ངེ་འཛིན་དང་མངོན་པར་ཤེས་པ་དུ་མ་བརྙེས་པ་སོགས་ལས་
ཀྱང་བཤད་མ་ཐག་པའི་རྣམ་པར་ཐར་བ་ཉིད་གཙོ་བོ་ཡིན་ནོ། །
རྗེ་བླ་མ་རང་ཉིད་ཀྱིས། དང་པོར་རྒྱ་ཆེན་ཐོས་པ་མང་དུ་བཙལ།
བར་དུ་གཞུང་ལུགས་ཐམས་ཅད་གདམས་པར་ཤར། །ཐ་མར་ཉིན་མཚན་
ཀུན་ཏུ་ཉམས་སུ་བླངས། །ཀུན་ཀྱང་བསྟན་པ་རྒྱས་པའི་ཆེད་དུ་བསྔོས། །
ཞེས་ཐོག་མ་ཁོ་ནར་རྒྱལ་བའི་བཀའ་དང༌། དེའི་དགོངས་པ་འགྲེལ་བའི་ཤིང་
རྟ་ཆེན་པོ་རྣམས་ཀྱི་གཞུང་ལུགས་མཐའ་དག་ལ་འོལ་སྤྱི་ཙམ་དང་ཕྱོགས་རེ་་་་
ཙམ་མ་ཡིན་པར་ཞིབ་ཏུ་ཐོས་པ་རྒྱ་ཆེན་པོ་བཙལ་བའི་ཚུལ་དང༌། དེ་ལ་
བརྟེན་ནས་འདུལ་བ་ཀཱ་རི་ཀཱ་ནས་དཔལ་ལྡན་འདུས་པའི་ བར་གྱི་མདོ་དང་
བསྟན་བཅོས་མཐའ་དག་གང་ཟག་གཅིག་འཚང་རྒྱ་བའི་ལམ་གྱི་གཙོ་བོ་དང་
ཡན་ལག་ཅི་རིགས་པར་འདུ་བའི་ཚུལ་གྱིས་གཞུང་ལུགས་ཐམས་ཅད་་་་་་་
གདམས་པར་ཤར་བ་དང་། དེ་ལྟར་ཤར་བའི་ལམ་གྱི་ལུས་ཡོངས་སུ་རྫོགས་
པ་ལ་དུས་རྟག་ཏུ་སྒྲུབ་པ་ལྷུར་ལེན་པའི་ཚུལ་གྱིས་ཐུགས་ཉམས་སུ་བཞེས་པ་་་
ལ་བརྟེན་ནས་ལམ་གྱི་གནད་ལ་རིགས་པ་དྲི་མ་མེད་པའི་སྒོ་ནས་མྱོང་སྟོབས་་་
ཀྱིས་ངེས་པ་དྲངས་པས། མི་འཕྱུགས་པའི་གཟེར་ཐེབས་པའི་འབྲས་རྟ གས་
ཡང་དག་པ་ནི་བསྟན་པ་ཐམས་ཅད་འགལ་མེད་དུ་འཁྱེར་ཤེས་པའི་མཛད་པ་
སྤྱི་དང༌། ཁྱད་པར་དུ་རྗེ་ཉིད་ཀྱི་མདོ་སྔགས་ཀྱི་གསུང་བ་འདི་དག་ཡིན་ཏེ།



གཉིས་པ་གྲུབ་མཐའ་སོ་སོའི་བྱུང་ཚུལ། 305
འདི་དག་ལ་ཅི་ཙམ་བརྟ གས་ ཀྱང་མ་འབྲེལ་བ་དང༌། ཟློས་པ་དང་། འགལ་
བ་དང༌། ཚད་ཐུབ་ཀྱི་གཞུང་ལས་ཕྱི་རོལ་ཏུ་གྱུར་པའི་ཀླན་ཀ་འབྱུང་བའི་
གནས་རྡུལ་ཙམ་ཡང་མེད་པར་མངོན་སུམ་གྱིས་གྲུབ་པའི་ཕྱིར་རོ། །ཞེས་
གང་གསུངས་པ་ལྟར་ཏེ། གསུང་འདི་ནི་རྣམ་ཐར་གྱི་སྡོམ་ཁྱད་པར་དུ་
འཕ གས་པ་ཞིག་ཏུ་སྣང་ངོ་། །
རྒྱུ་མཚན་དེ་དག་གི་ཕྱིར་ན། མཁས་སྒྲུབ་སྨྲ་བའི་ཉི་མས། མཐའ་
ཡས་སྨོན་ལམ་སྟོབས་མངའ་ཐབས་མཁས་ཀྱིས། །འབད་མེད་ལྷུན་གྲུབ་
མཐའ་ཡས་གདུལ་བྱའི་ཚོགས། །རྒྱལ་བ་དགྱེས་པའི་ལམ་ལ་ཁྲིད་མཛད་
པ༑ ༑ འཇིག་རྟེན་ཀུན་གྱི་སྐྱབས་ལ་གསོལ་བ་འདེབས། །ཚིག་སྤྱིའི་བཤད་
སྒྲུབ་རྟ གས་ཀྱི་དགེ་སྦྱོང་གིས། །ཐུབ་བསྟན་མིང་ཙམ་ལྷག་མར་གྱུར་པའི་
ཚེ། ། བསླབ་གསུམ་ལུང་རྟོགས་རྒྱལ་བའི་དམ་ཆོས་ཀུན། །ཁྱོད་ཀྱིས་
ཉིན་མོར་མཛད་ལ་གསོལ་བ་འདེབས། །ཞེས་དོན་གནས་ཀྱི་བསྔགས་པའི་
མེ་ཏོག་དད་པའི་སྙིམ་པས་འཐོར་བར་མཛད་པ་ཡིན།
(༢) རྗེ་བླ་མའི་རིང་ལུགས་དྲི་མ་མེད་པ་བསྟན་འཛིན་
རྣམས་ཀྱིས་རྒྱུས་པར་མཛད་པའི་ཚུལ།
རྗེ་བླ་མའི་རིང་ལུགས་དྲི་མ་མེད་པ་བསྟན་འཛིན་རྣམས་ཀྱིས་རྒྱས་པར་
མཛད་པའི་ཚུལ་ལ་གསུམ།
<༡> རྗེའི་དངོས་སློབ་རྣམས་ཀྱིས་རྒྱས་པར་མཛད་པའི་ཚུལ།
རྗེའི་དངོས་སློབ་རྣམས་ཀྱིས་རྒྱུས་པར་མཛད་པའི་ཚུལ་དང༌། ཕྱིས་སུ་



306 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བྱོན་པ་རྣམས་ཀྱིས་དེ་ལ་བྱ་བ་མཛད་པའི་ཚུལ་དང་། བསྟན་འཛིན་དེ་དག་
གི་རྣམ་པར་ཐར་བ་སྤྱིའི་སྡོམ་ཙམ་བཤད་པའོ། །དང་པོ་ལ་གཉིས་ཏེ།
དངོས་སློབ་རྣམས་ཀྱི་གྲངས་འདྲེན་དང་། དེ་དག་གིས་བསྟན་པ་རྒྱས་པར་
མཛད་ཚུལ་ལོ། ། །
༈ དང་པོ་ནི། རྗེ་ཐམས་ཅད་མཁྱེན་པ་འདི་ལ་སློབ་མ་ཡང་སྡོམ་པ་
གསུམ་གྱི་ཚུལ་ཁྲིམས་ལ་གནས་ནས་སྐྱེས་བུ་གསུམ་དང་རིམ་པ་གཉིས་ཀྱི་རྣལ་
འབྱོར་ལྷུར་ལེན་ཅིང༌། སྡེ་སྣོད་གསུམ་དང་རྒྱུད་སྡེ་བཞིའི་རྔ་བོ་ཆེ་བརྒྱུད་མར་
སྒྲོགས་པའི་མཁས་པ་ནམ་མཁའི་དབྱིངས་སུ་སྐར་ཚོགས་བཀྲ་བའམ། ནོར་
འཛིན་ལ་རྐང་འཐུང་འཁྲིགས་པའམ། དཔྱིད་ཀའི་ཤིང་ལ་མེ་ཏོག་གིས་
བརྒྱན་པ་ལྟ་བུ་བསམ་གྱིས་མི་ཁྱབ་པ་ཞིག་བྱོན་པའི་ནང་ནས་གཙོ་ཆེ་བ་་་་་་་
འགའ་ཞིག་བརྗོད་ན།
བླ་མ་ཆོས་འབྲེལ་གསན་པ་བཞི་ནི། དབུ་མ་བ་བརྩོན་འགྲུས་སེང་གེ་
མཁན་ཆེན་ནམ་མཁའ་རྒྱལ་མཚན། རྗེ་བཙུན་རེད་མདའ་བ། བྲ་གོར་
མཁན་ཆེན་ཆོས་སྐྱབས་བཟང་པོའོ། །
བྱ་བྲལ་ལ་མ་ཕེབས་གོང་གི་སྲས་སྔ་ཚར་བཞི་ནི། ཚ་ཁོ་དཔོན་པོ་ངག་
དབང་གྲགས་པ། མདོ་སྟོད་པ་གྲགས་པ་བློ་གྲོས། ལྡོང་སྟོན་ཛྷཱན་ཤྲཱི། དགེ་
བཤེས་ཤ་སྟོན་རྣམས་སོ། །
ཕྱི་ཚར་གྱི་འཁོར་དག་པ་རྣམ་བརྒྱད་ནི། བླ་མ་འཇམ་དཀར་བ་ཞེས་
གྲགས་པ་འཇམ་དཔལ་ཆོས་བཟང་། གནས་བརྟན་བཟང་སྐྱོང་བ། གནས་
བརྟན་རིན་ཆེན་རྒྱལ་མཚན། གནས་བརྟན་བྱང་སེང་བ་སྟེ་དབུས་པ་བཞི།



307
གཉིས་པ་གྲུབ་མཐའ་སོ་སོའི་བྱུང་ཚུལ། །
རྟོ གས་ལྡན་འཇམ་དཔལ་རྒྱ་མཚོ། དགེ་བཤེས་ཤེས་རབ་གྲགས། དགེ་
བཤེས་འཇམ་དཔལ་བཀྲ་ཤིས། དགེ་བཤེས་དཔལ་སྐྱོང་བ་སྟེ་མདོ་སྨད་པ་
བཞི་དང་བརྒྱད་དོ། །དེ་དག་ཀྱང་ལུང་དང་མངོན་པར་རྟོགས་པའི་ཡོན་
ཏན་བསམ་གྱིས་མི་ཁྱབ་ཅིང་ཡི་དམ་ལྷས་རྗེས་སུ་བཟུང་བ་ཤ་སྟག་གོ།
སྲས་ཀྱི་ཐུ་བོ་གཉིས་ཞེས་གྲགས་པ་ནི། རྒྱལ་ཚབ་ཐམས་ཅད་མཁྱེན་
པ་དར་མ་རིན་ཆེན་དང༌། བྱང་ཆུབ་སེམས་དཔའ་ཆེན་པོ་འབྲི་གུང་བ་
འདུལ་བ་འཛིན་པ་གྲགས་པ་རྒྱལ་མཚན་ནོ། །
གསང་བདག་གིས་ལུང་བསྟན་པའི་འཁོར་ཁྱད་པར་དུ་འཕགས་པ་་••
གསུམ་ནི། སྲས་ཀྱི་ཐུ་བོ་གཉིས་དང་བླ་མ་འཇམ་དཀར་བ་ཡིན་ཞེས་གསུངས།
ནང་ཐུགས་ཀྱི་སྲས་གཅིག་པུ་ནི། མཁས་གྲུབ་ཐམས་ཅད་མཁྱེན་པ་
ཡིན་ཏེ། རྗེའི་བསྟན་པ་ལ་བཀའ་དྲིན་ཤིན་ཏུ་ཆེ་བའི་ཕྱིར་རོ། ། །
འཕྲིན་ལས་ནམ་མཁའ་དང་མཉམ་པའི་བུ་ཆེན་བཞི་ནི། འཇམ་
དབྱངས་ཆོས་རྗེ་བཀྲ་ཤིས་དཔལ་ལྡན། མཚུངས་མེད་ཆོས་རྗེ་གུང་རུ་རྒྱལ་
མཚན་བཟང་པོ། རྗེ་བཙུན་ཤེས་རབ་སེང་གེ ཐམས་ཅད་མཁྱེན་པ་དགེ་
འདུན་གྲུབ་པོ། །
དབུས་གཙང་བསྟན་པའི་སྒྲོན་མེ་བཅུ་ནི། གསང་ཕུ་བ་ཆོས་རྗེ་དཀོན་
མཆོག་ཚུལ་ཁྲིམས། གཉལ་རྒོད་རིན་ཆེན་བསམ་འགྲུབ། མཁྱེན་རབ་དབང་
ཕྱུག་གྲགས་པ་བཟང་པོ། གསང་ཕུ་བ་རྒྱལ་དབང་ཁ་ཆེ། གཉལ་ཆེན་ཤེས་
རབ་རྒྱལ་མཚན། ཧོར་སྟོན་ནམ་མཁའ་དཔལ། ཆོས་རྗེ་བློ་གྲོས་ཆོས་
སྐྱོང་། བ་སོ་ཆོས་ཀྱི་རྒྱལ་མཚན། ཆོས་རྗེ་དཔལ་ལྡན་སེང་གེ སྣར་ཐང་
-
，,
，



308 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བ་རབ་མཆོག་རྣམས་སོ། །
གཞན་དོན་ལྷུན་གྱིས་གྲུབ་པའི་སེམས་དཔའ་དྲུག་ནི། བྱང་སེམས་ར་
སྒྲེང་བ་ཤཱཀྱ་བསོད་ནམས། བྱང་སེམས་ཀུན་དགའ་བཟང་པོ། བྱང་སེམས་
བདེ་མོ་ཐང་བ་བློ་གྲོས་རྒྱལ་མཚན། བྱང་སེམས་ཚུལ་ཁྲིམས་དཔལ་བཟང་།
བྱང་སེམས་གཞོན་ནུ་རྒྱལ་མཆོག བྱང་སེམས་རྒྱལ་མཚན་གྲགས་བཟང་
རྣམས་སོ། །
མི་དབང་གཙུག་ན་མཛེས་པའི་ཏི་ཤྲཱི་གཉིས་ནི། བྱམས་ཆེན་ཆོས་རྗེ་
ཤཱཀྱ་ཡེ་ཤེས་དང་། བྱང་དར་མའོ། །རྒྱ་ཆེན་མང་དུ་ཐོས་པའི་དབོན་
སྲས་གཉིས་ནི། མ་ཅིག་དབོན་པོ་ནམ་མཁའ་དཔལ་དང་། ཡར་རྒྱ བ་
དབོན་པོ་བསོད་ནམས་རྣམ་པར་རྒྱལ་བའོ། །
སྦྱངས་པའི་ཡོན་ཏན་འཛིན་པའི་ཅོག་ཆེ་ཆུང་གཉིས་ནི། ཞ་ལུ་བ་
བཀྲ་ཤིས་རྒྱ་མཚོ། ཆོས་རྗེ་ཞ་ལུ་བ་ལེགས་པ་རྒྱལ་མཚན་ནོ། །
རྣམ་དཔྱོད་ཕུལ་དུ་བྱུང་བའི་མཁས་པ་གཉིས་ནི། མུས་སྲད་པ་བློ་
གྲོས་རིན་ཆེན་སེང་གེ་དང་། ཞང་ཞུང་བ་ཆོས་དབང་གྲགས་པའོ། །
བསྟན་པ་ཕྱོགས་མཐར་སྐྱོང་བའི་དར་ཆེན་དྲུག་ནི། སྟོད་ཤེར་
བཟང་༑ སྨད་ཤེར་བཟང་། གུ་གེ་ངག་དབང་གྲགས་པ། ལྷོ་བ་རྒྱལ་
མཚན་སེང་གེ བླ་མ་དཔལ་ལྡན་ཤེས་རབ། བླ་མ་ཡོན་ཏན་དཔལ་བ་རྣམས་
སོ༑ ༑
སྐད་གཉིས་སྨྲ་བའི་ལོ་ཙཱ་བ་གཉིས་ནི། འགོས་ལོ་ཙཱ་བ་གཞོན་ནུ་
དཔ་ལ་བའམ་ཡིད་བཟང་རྩེ་བ་དང༌། སྟག་ལུང་ལོ་ཙཱ་བའོ། །



གཉིས་པ་གྲུབ་མཐའ་སོ་སོའི་བྱུང་ཚུལ། 30
ས་སྐྱོང་ཆོས་རྗེ་དྲུག་ནི། རིན་པོ་ཆེ་དཔལ་ལྡན་བཟང་པོ། རིན་པོ་
ཆེ་བསོད་ནམས་བཟང་པོ། རིན་པོ་ཆེ་བྱང་ཆུབ་རྡོ་རྗེ། རིན་པོ་ཆེ་བསོད་
ནམས་རྒྱལ་མཚན་ནམ་ཉེར་གཉིས་པ། འབྲི་གུང་རིན་པོ་ཆེ་དོན་གྲུབ་རྒྱལ་
པོ། སྟག་ལུང་རིན་པོ་ཆེ་བཀྲ་ཤིས་དཔལ་འོད་རྣམས་སོ། །
གསུང་རབ་མང་དུ་མཁྱེན་པའི་བསྟན་འཛིན་བརྒྱུད་ནི། འབྲོམ་སྟོན་
ཤེར་འབྱུང་བློ་གྲོས། རྒྱལ་བ་རིན་ཆེན་བསམ་འགྲུབ། བྱང་གླིང་བ་གྲགས་པ་
རིན་ཆེན། མངའ་རིས་པ་བསོད་ནམས་རིན་ཆེན། འཇམ་དབྱ ངས་རིན་
ཆེན་རྒྱལ་མཚན། གུ་གེ་སངས་རྒྱས་རྒྱལ་མཚན། འཇམ་དབྱངས་རིན་ཆེན་
གྲགས་པ། རྒྱལ་སྲས་བདེ་འབྱུང་བ་རྣམས་སོ། །
མདོ་རོང་གི་མཁས་པ་བཞི་ནི། མདོ་སྨད་པ་འོད་ཟེར། མདོ་སྨད་པ་
ལེགས་བཟང་། མདོ་སྨད་བསོད་ནམས་ཤེས་རབ། རོང་པོ་ལྕེ་ནག་
རྣམས་སོ། །
མཁའ་སྤྱོད་གྲུབ་པའི་གདུང་བརྒྱུད་གཉིས་ནི། སྤྲོ་ཞིང་རིན་པོ་ཆེ་བྱང་
ཆུབ་དཔལ་བ་དང་། རིན་ཆེན་དཔལ་བའོ། །
སྐྱེས་བུ་ཡ་མཚན་ཅན་གཉིས་ནི། སྐྱེས་མཆོག་སྨོན་ལམ་མཐའ་ཡས་
དང་། རི་མི་འབབ་པ་བསོད་ནམས་རིན་ཆེན་ནོ། །
སྤྱན་སྔ་བརྒྱད་ནི། སྤྱན་སྔ་ཀུན་དགའ་བློ་གྲོས། སྤྱན་སྔ་གཞོན་ནུ་
འོད༑ སྤྱན་སྔ་བློ་གྲོས་རྒྱལ་མཚན། སྤྱན་སྔ་དཔལ་བཟང་བ། སྤྱན་སྔ་
ནམ་མཁའ་རྒྱལ་མཚན། སྤྱན་སྔ་བསོད་ནམས་ལྷུན་གྲུབ། སྤྱན་སྔ་རིན་
ཆེན་རྒྱལ་མཚན། སྤྱན་སྔ་རིན་ཆེན་འཕེལ་བ་རྣམས་སོ། །



310 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཁྲི་སྟེང་མཛེས་པའི་བླ་ཆེན་བཞི་ནི། གུང་ཐང་བ་ཆོས་རྗེ་མཛེས་པ་
དཔལ། ཉན་པོ་ཤཱཀྱ་རྒྱལ་མཚན། སྟག་ཕུ་གུ་ཤྲཱི་དཔལ་ལྡན་དོན་གྲུབ།
ཏེའུ་ར་བ་ཆོས་རྗེ་དཔལ་རྣམས་སོ། །
ཚོགས་པ་སྐྱོང་བའི་མཁན་པོ་བཞི་ནི། སྐྱོར་མོ་ལུང་མཁན་ཆེན་ཆོས་
རྒྱལ་དཔལ་བཟང་། ཕག་མོ་གྲུ་པའི་མཁན་ཆེན་རྒྱལ་བཟང་བ། མཁན་
ཆེན་ཀུན་དགའ་རྡོ་རྗེ། སྤྱན་གཡས་མཁན་པོ་བྱང་ཆུབ་དཔལ་བ་རྣམས་
སོ༑ ༑
སྡེ་དགོན་ཁྲ་མོའི་ཆེན་པོ་ལྔ་ནི། ཆེན་པོ་གྲགས་པ་བཟང་པོ། ཆེན་
པོ་དྭགས་པོ་འོད་ཟེར་སེང་གེ ཆེན་པོ་བློ་གྲོས་འཕེལ། ཆེན་པོ་ཀུན་དགའ་
རྒྱལ་མཚན། ཆེན་པོ་བཀྲ་ཤིས་རྒྱལ་མཚན་རྣམས་སོ། །
དབང་བསྐུར་བའི་ཆོས་སྒོ་བ་གཉིས་ནི། གདན་ས་མཐིལ་གྱི་ཆོས་སྒོ་བ་
འཇམ་དབྱངས་ཁ་ཆེ་པུཎྱ་ཤྲཱི་དང་། འབྲི་གུང་ཆོས་སྒོ་བ་བཀྲ་ཤིས་རིན་ཆེན་
ནོ༑ ༑
འཆད་ཉན་གྱི་རྒྱལ་མཚན་བསྒྲེང་བའི་སློབ་དཔོན་བཞི་ནི། སློབ་
དཔོན་བརྩོན་འགྲུས་གྲགས་པ། སློབ་དཔོན་ལེགས་ལྡན་པ། སློབ་དཔོན་
སྟག་ལེབ་བྱང་ཆུབ་རྒྱལ་མཚན། སློབ་དཔོན་བྱང་ཆུབ་དཔལ་བ་རྣམས་སོ། །
རིགས་པ་སྨྲ་བའི་དཀའ་བཅུ་བ་བཞི་ནི། དཀའ་བཅུ་བ་དར་མ་བཟང་
པོ། འབའ་སེར་དཀའ་བཅུ་བ། ཙོ་ཙ་དཀའ་བཅུ་བ་ཡོན་ཏན་རྒྱལ་
མཚན། ལྷ་ལ་དཀའ་བཅུ་བ་ལེགས་པ་དཔལ་རྣམས་སོ། །
ཚིག་དོན་འཛིན་པའི་དཀར་བ ཞི་བ་བཅུ་ནི། མཐིལ་ཆུང་དཀའ་བཞི་



31
གཉིས་པ་གྲུབ་མཐའ་སོ་སོའི་བྱུང་ཚུལ།
བ་དོན་ཡོད། བྲག་དགོན་དཀའ་བཞི་བ་རིན་ཆེན་དཔལ། རྒྱལ་བ་དཀའ་
བ ཞི་བ་རིན་ཆེན་ཆོས་རྒྱལ། གྱེ་རེ་དཀའ་བཞི་བ་སངས་རྒྱས་དབང་ཕྱུག
སྟག་ཕུ་དཀའ་བཞི་བ་སངས་རྒྱས་བཟང་པོ། གཡག་སྡེ་དཀའ་བཞི་བ་བསོད་
ནམས་བཟང་པོ། གྲོ་བ་དཀའ་བཞི་བ། མཚུར་ཕུ་བ་དཀའ་བཞི་བ། དཀའ་
བཞི་བ་ཆོས་སེང་། དཀའ་བཞི་བ་གྲགས་པ་རྒྱལ་མཚན་རྣམས་སོ། །
བརྟུལ་ཞུགས་འཛིན་པའི་ཇོ་གདན་བཞི་ནི། ཇོ་གདན་ཟླ་བ་བློ་གྲོས།
ཇོ་གདན་བསོད་ནམས་ལྷུན་གྲུབ། ཇོ་གདན་ལེགས་རིན་པ། ཀོང་པོ་ཇོ་
གདན་རྣམས་སོ། །
ཚུལ་ཁྲི མས་རྣམ་པར་དག་པའི་གནས་བརྟན་དྲུག་ནི། གནས་བརྟན་
ཆོས་བཟང་པ། གནས་བརྟན་རྒྱལ་སྡིངས་པ་དོན་གྲུབ་དཔལ། གནས་
བརྟན་རྒྱ་མ་བ་དགེ་འདུན་རྒྱལ་པོ། གནས་བརྟན་འོད་ཟེར་བཀྲ་ཤིས།
གནས་བརྟན་གཞོན་ནུ་སངས་རྒྱས། གནས་བརྟན་ཀུན་དགའ་འབུམ་རྣམས་
སོ༑ ༑ །
ཚེ་བློས་བཏང་གི་རྟོགས་ལྡན་ལྔ་ནི། ཀུ་ཅོར་རྟོ གས་ལྡན་སངས་རྒྱས་
དཔལ་བཟང༌། རྟོགས་ལྡན་ནམ་མཁའ་ཤོ་རེ། རྒོད་ཕྲུག་ཆོས་རྗེ་གྲགས་པ་
འབྱུང་གནས། རྟོགས་ལྡན་རལ་ཞིག་པ། བུ་ལེ་བ་ནམ་མཁའ་རྒྱལ་མཚན་
རྣམས་སོ། །
ག ཞན་ཡང་ལྷ་གཟིགས་གྲགས་པ་རྒྱ་མཚོ། རྒྱ་སྟོན་བློ་བཟང་གྲགས་པ།
དྲུང་གཞོན་ནུ་དཔལ་བ། མཁན་པོ་བསམ་རྒྱལ་བ། བླ་མ་གསེར་ཐུབ་པ།
ཡར་སྡིངས་རིན་པོ་ཆེ། ཞི་བློ་དཔོན་པོ། རླུང་ནམ་མཁའ་བ། བླ་མ་



312 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མགོན་པོ་བྱང་ཆུབ། བླ་མ་བསོད་རིན། དྲུང་ཆོས་འཕགས་པ། བླ་མ་
ཤཱཀ་རིན་པ། བླ་མ་ཟླ་བ་བཟང་པོ། བླ་མ་ཆོས་རྒྱལ་མཚན། རྒྱུ་ར་སངས་
རྒྱས་ཡེ་ཤེས་རྣམས་སོ། །
དེ་དག་ལས་འཆད་ཉན་གྱི་སློབ་དཔོན་བཞི་མ་གཏོགས་པ་རྣམས་ཡིད་
ཀྱི་མཛེས་རྒྱན་ལྟར་བྲིས་པ་ཡིན་ལ། དེར་མ་གསལ་བ་ཡང་འདུལ་འཛིན་བློ་
གྲོས་སྦས་པ། འཕགས་འོད་ཡོན་ཏན་རྒྱ་མཚོ། སྣར་ཐང་མཁན་ཆེན་
བསོད་ནམས་མཆོག་གྲུབ། ཟུལ་ཕུ་བ་མཁན་ཆེན་དཀོན་མཆོག་དཔལ་
བཟང་། རྒྱལ་བ་གྲགས་པ་བཀྲ་ཤིས། བླ་མ་ཀུན་བཟང་རིན་ཆེན། བླ་མ་
བསོད་དབང་། འཇམ་དབྱངས་རྡོར་རིན། རྒྱ་མ་རིན་པོ་ཆེ་ཀུན་དགའ་བློ་
གྲོས༑ ཆོས་རྗེ་རྒྱལ་མཚན་གྲགས་བཟང་། བྱ་བཏང་རིན་ཆེན་བཟང་པོ།
གཙང་པ་བློ་བཟང་བ་རྣམས་སོ། །
ད་དུང་ཡང་རྣམ་ཐར་ཆོས་འབྱུང་རྣམས་ལ་ཞིབ་ཏུ་བརྟགས་ནས་་་་་་༌
འདིར་མ་ཆུད་པ་རྣམས་འཇུག་པར་བྱའོ། །ཆོས་འབྲེལ་ཙམ་ཐོབ་པ་ལ་
བས མས་ན། རོང་སྟོན་ཤཱཀྱ་རྒྱལ་མཚན་དང༌། ངོར་བ་ཆོས་རྗེ་ཀུན་དགའ་
བཟང་པོ་གཉིས་ཀྱང་བགྲང་དུ་རུང་ངོ༌། །
ཟང་ཟིང་ནེ་རིང་བ་འཆི་མེད་རབ་རྒྱས་ཀྱིས་མཛད་པའི་རྗེའི་རྣམ་ཐར་
གསེར་གྱི་མཆོད་སྡོང་ལས་དངོས་སློབ་རྣམས་ཀྱི་འདྲེན་ཚུལ་གོང་དང་མི་འདྲ་་
བ་འབྱུང་སྟེ་མང་དོགས་པས་མ་བྲིས་སོ། །
མདོར་ན་གསང་བདེ་གུང་གསུམ། དགའ་སྐྱོར་ཟུལ་གསུམ། ལོ་བྱ་
ཡུལ་རིན་ཆེན་སྐང་གསུམ། རྒྱལ་གླང་ཐང་གྲོ་པ་གསུམ། རྭ་སྒྲེང་འཆད་ཁ་



གཉིས་པ་གྲུབ་མཐའ་སོ་སོའི་བྱུང་ཚུལ། . 313
སྐྱིལ་བུ་གསུམ། འབྲི་སྟག་ཚལ་གསུམ། ཨེ་གཉལ་སྟག་གསུམ་གྱི་ཆོས་
དཔོན༑ ཐང་པོ་ཆེ་སོགས་གཡོར་ཕྱོགས་ཀྱི་ཆོས་དཔོན་རྣམས་ཀྱིས་དེ་དུས་
རྗེ་རིན་པོ་ཆེའི་ཞབས་དྲུང་དུ་མ་གཏུགས་པ་མི་སྣང་ངོ༌། །
དེ་ཡང་གོང་དུ་སྨོས་པ་ཐམས་ཅད་ནི་ལུང་རྟོ གས་དང༌། ་ རིགས་
རུས་དང༌། གོ་ས་མཐོ་བའི་ཆེན་པོ་རྣམས་ཀྱི་དབང་དུ་བྱས་པ་ཡིན་གྱི།
དམན་པ་ དང་ བར་མ་ཆོས་ཀྱི་འབྲེལ་བ་རྒྱ་ཆེར་མནོས་པ་དང་། ཆོས་འབྲེལ་
ཙམ་ཐོབ་པ་ནི་ལོ་རེའི་ནང་དུའང་བགྲང་དུ་མེད་དོ། །
སྦྱིན་བདག་གི་དབང་དུ་བྱས་ན་སྣེའུ་གདོང་གོང་མ་ཆེན་པོ། གཞིས་
ཀ་སྣེའུ་རྫོང་བ། གཞིས་ཀ་བྲག་དཀར་བ། རྒྱ་མ་ཁྲི་དཔོན། ཡར་ལུང་ཇོ་
བོ༑ འོལ་དགའ་རྫོང་དཔོན། རྫིང་ཕྱི་གྲགས་པ་རིན་པོ་ཆེ། སྒོམ་པ་ཆོས་
རྒྱལ། སྟོད་ལུང་དབོན་ཡོན་ཏན་རྒྱ་མཚོ། རིན་སྤུངས་པ་ནམ་མཁའ་རྒྱལ་
མཚན་སོགས་དབུས་གཙང་གི་ཆེ་དགུ་ཐམས་ཅད་ཀྱིས་ཞབས་སྤྱི་བོར་བླངས་་་
ཏེ། རྙེད་པ་དང༌། བཀུར་སྟིས་མཆོད་པར་མཛད་ཅིང༌། སྟོབས་ཀྱི་འཁོར་
ལོས་སྒྱུར་བ་གོང་མ་ཡུང་ལོ་ཆེན་པོས་ཀྱང་རྒྱལ་ཁབ་ཏུ་གདན་འདྲེན་པའི་་་་༌༌
སྙན་གསན་ཕུལ་ཏེ། བདོག་པའི་དངོས་པོ་དུ་མས་མཆོད་ཅིང་། གསེར་གྱི་
ལུང་གིས་བསྔགས་པ་བརྗོད་པར་མཛད་དོ། །
གངས་ཅན་གྱི་ལྗོངས་འདིར་རང་རང་གི་གྲུབ་མཐའི་སྲོལ་ཕྱེ་སྟེ་རང་རྐྱ་་
ཐུབ་པར་མཛད་པ་མང་དུ་བྱུང་འདུག་ནའང་། རྗེ་བཙུན་ཙོང་ཁ་པ་ཆེན་
པོ་གངས་ཅན་འདིར་ཕེབས་པ་ནི། ཇི་ལྟར་བདག་ཅག་གི་སྟོན་པ་ཡང་
དག་པར་རྫོགས་ པའི་སངས་རྒྱས་འཇིག་རྟེན་གྱི་ཁམས་སུ་བྱོན་པ་དང་ཆོས་་་་



314 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མཚུངས་པ་ཞིག་བྱུང་སྟེ། སྐུ་ན་ཕྲ་མོའི་དུས་ཀརྨ་བ་རོལ་བའི་རྡོ་རྗེས་དགེ་
བསྙེན་དུ་བསྒྲུབས་ནས། དབུས་གཙང་དུ་ཕེབས་ན་ཐུབ་པའི་བསྟན་པ་འདི་
ལ་ཐུབ་པ་དང་མཚུངས་པའི་འཕྲིན་ལས་འབྱུང་གསུང་ཞེས་ཆོས་འབྱུང་་་་
མཁས་པའི་དགའ་སྟོན་ལས་བ ཤད་ཅིང་། ཙཱ་རིར་བྱོན་དུས་མོ་ལའི་ལ་རྩར་
རྗེ་བཙུན་བྱམས་པའི་ཞལ་ནས། རིགས་ཀྱི་བུ་ཁྱོད་སངས་རྒྱས་འཇིག་རྟེན་
དུ་བྱོན་པ་ལྟ་བུ་འོང་བ་ཤེས་པར་གྱིས་ཤིག ཅེས་རྗེ་བླ་མ་ཉིད་ལ་གསུངས་པ་
དེ་དེ་བཞིན་དུ་གྱུར་ཏོ། །
དེ་ནས་དཔལ་ཡིད་བཟང་རྩེ་བོ་ཆེན་པོས་དེང་དུས་ས་ཆེན་པོ་འདི་
རྗེ་བཙུན་ཙོང་ཁ་པའི་གདུགས་དཀར་པོ་གཅིག་གིས་ཁྱབ་པར་བྱས་ནས་ཡོད་་
པ་ཡིན། ཞེས་གསུངས་པ་ལྟར་དོན་ལ་གནས་པའི་བསྔགས་བརྗོད་དོ། །
༈ གཉིས་པ་བུ་སློབ་དེ་རྣམས་ཀྱིས་བསྟན་པ་རྒྱས་པར་མཛད་ཚུལ་ནི།
དངོས་ཀྱི་སློབ་མ་དེ་ཐམས་ཅད་དམ་པའི་ཆོས་འཛིན་པའི་སྨོན་ལམ་གྱི་མཐུ་
གྲུབ་པ་ཤ་སྟག་ཡིན་པའི་དབང་གིས། སོ་སོའི་སྐུ་ཆེ་བའི་ཡོན་ཏན་དང་།
བསྟན་པ་ལ་བྱ་བ་མཛད་པའི་ཚུལ་བསམ་གྱིས་མི་ཁྱབ་པས། དེ་ཐམས་ཅད་
བདག་ལྟ་བུས་བརྗོད་པར་ག་ལ་ནུས། འདི་ནི་གཙོ་བོར་གྱུར་པ་རེ་གཉིས་
ཙམ་གྱིས་རྗེའི་རིང་ལུགས་རྒྱས་པར་མཛད་ཚུལ་བཤད་ན། རྟོགས་ལྡན་
འཇམ་དཔལ་རྒྱ་མཚོ། རྒྱལ་ཚབ་རྗེ། འདུལ་འཛིན་པ། མཁས་གྲུབ་རྗེ།
འཇམ་དབྱངས་ཆོས་རྗེ། བྱམས་ཆེན་ཆོས་རྗེ། རྗེ་ཤེས་རབ་སེང་གེ པཎ་
ཆེན་དགེ་འདུན་གྲུབ་རྣམས་ནི་བཤད་སྒྲུབ་གཉིས་ཀྱི་སྒོ་ནས་དབུས་གཙང་དུ་་
རྗེའི་མདོ་སྔགས་ཀྱི་རིང་ལུགས་དར་རྒྱས་མཛད་པ་བོ་དང༌། ཤེར་བཟང་



E
གཉིས་པ་གྲུབ་མཐའ་སོ་སོའི་བྱུང་ཚུལ། 315
གཉིས་ནི་བསྟན་པ་ཕྱོགས་མཐར་སྤེལ་བའི་གཙོ་བོར་སྣང་ངོ༌། །
དེ་དག་ལས་རྒྱལ་ཚབ་ཐམས་ཅད་མཁྱེན་པ་དང༌། མཁས་གྲུབ་སྨྲ་བའི་
སེང་གེ་གཉིས་རྗེ་བླ་མའི་ཆོས་ཀྱི་ཁྲི་ལ་རིམ་བཞིན་བཞུགས་ནས་དགེ་ལྡན་་་་་
བསྟན་པའི་རྐང་འཛུགས་པར་མཛད་པ་ཡིན་ཏེ། རྒྱལ་ཚབ་རིན་པོ་ཆེ་ལ།
རྗེ་མྱ་ངན་ལས་འདའ་ཁར་སྐུ་བེར། དབུ་པཎ་གནང་སྟེ་གདན་སར་བཞུགས་
པར་དོན་གྱིས་གོ་བར་མཛད་པ་བཞིན་འདུལ་བ་འཛིན་པ་དང་། གནས་
བརྟན་རིན་ཆེན་རྒྱལ་མཚན་སོགས་བུ་སློབ་ཐམས་ཅད་ཀྱིས་མགྲིན་གཅིག་ཏུ་
གསོལ་བ་བཏབ་པ་བཞིན་མི་འཇིགས་སེང་གེའི་ཁྲི་ལ་དབང་བསྐུར། མཁས་
གྲུབ་རྗེས་དཔལ་ལྡན་ཡོན་ཏན་མའི་བསྔགས་བརྗོད་དང་། པཎ་ཆེན་དགེ་
འདུན་གྲུབ་ཀྱིས་སྙན་ངག་ཀུན་བཟང་འཁོར་ལོ་རྨད་དུ་བྱུང་བས་བསྟོད་པ་་་་
མཛད། རྗེ་བདག་ཉིད་ཆེན་པོའི་རྣམ་ཐར་བཞིན་དུ། འདུལ་བའི་འཆད་
ཉན་དང་གཞི་གསུམ་གྱི་ཕྱག་ལེན་སོགས་རྣམ་པར་དག་པ་དང་། དེས་གཞི་
བཟུང་ནས་མངོན་པ་གོང་འོག ཚད་མ། ཕར་ཕྱིན། དབུ་མ་སོགས་མདོ་
ཕྱོགས་དང༌། གསང་སྔགས་སྤྱི་དང༌། ཁྱད་པར་དུ་གསང་བདེ་དུས་འཁོར་
ཀྱི་རྡོར་འཇིགས་བྱེད་རྣམས་ཀྱི་རྒྱུད་ཀྱི་བཤད་པ་རིམ་གཉིས་ཀྱི་ཁྲིད་སོགས།
མདོར་ན་བོད་སྔ་མ་དག་གི་བློའི་སྤྱོད་ཡུལ་དུ་མ་གྱུར་པའི་རྗེ་བླ་མའི་ལེགས་་་
པར་བཤད་པ་མཐའ་དག་རང་གི་ཉམས་མྱོང་དང་ལུང་རིགས་དྲི་མ་མེད་པས་
ལོ་བཅུ་གསུམ་གྱི་བར་དུ་འཆད་པར་མཛད་པས་རྗེའི་དངོས་སློབ་ཕལ་ཆེ་བ་་་
དང་། སྐལ་ལྡན་རྣམ་དཔྱོད་ཅན་མཐའ་དག་རང་དབང་མེད་པར་ཡིད་
འཕྲོགས་ཏེ་རྗེ་རིན་པོ་ཆེ་དང་ཁྱད་པར་མེད་པའི་གུས་འདུད་མཛད་པར་་་་་



-
-
-
-
-
-
-----
-
----
-
-
-
--
-
-
-
-
-
-
--
-
-
-
-
-
-
-
-
316 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བ རྟེན། ཕ་རྗེས་བུས་ཟིན་པ་རྗེའི་བཤད་སྒྲུབ་ཀྱི་བསྟན་པ་རྐང་ཚུགས་
པར་གྱུར།
དེ་རྗེས་མཁས་གྲུབ་ཐམས་ཅད་མཁྱེན་པ་གདན་སར་བཞུགས་ནས་རྣམ་
པར་ཐར་བ་དེ་བཞིན་དུ་ཉམས་པ་མེད་པར་བསྐྱངས། ཁྱད་པར་དུ་རྗེའི་
གསུང་གི་ཟུར་ཕྲ་མོ་རེ་ཙམ་ཡང་གཞན་དང་མ་འདྲེས་པར་གསུངས་ཤིང་།
གཞན་ཕྱོགས་ནས་རྗེའི་གསུང་རབ་ལ་རྒོལ་བ་རྩོམ་པའི་ལུགས་སུ་བྱེད་པ་་་་་༌
མཐའ་དག་རིགས་པས་ཚར་བཅད་པར་མ་ཟད། ཆོས་རྗེ་གུང་རུ་བ་སོགས་
རྗེ་བདག་ཉིད་ཆེན་པོས་ལྟ་བའི་དཔྱད་པ་མ་རྫོགས་གོང་གི་གསུང་སྒྲོས་ཐོས་་་
པ་ལ་བརྟེན་ནས་སྟོང་ཉིད་མ་ཡིན་དགག་ཏུ་འཆད་པ་དང༌། གཞན་ཡང་ལྟ་
བའི་ངེས་ཤེས་སྐྱོང་ཚུལ་སོགས་ལ་རྗེའི་བཞེད་པར་མ་སོང་བའི་འཆད་ཚུལ་་༌
བྱེད་པ་ཐམས་ཅད་ཀྱང་སུན་ཕྱུང་ནས། རྗེ་བླ་མའི་ཐུན་མོང་མ་ཡིན་པའི་
མདོ་སྔགས་ཀྱི་རིང་ལུགས་དྲི་མ་དང་བྲལ་བར་མཛད་པས་བསྟན་པ་འདི་ལ་་་
བཀའ་དྲིན་འགྲན་ཟླ་དང་བྲལ་བ་ཡིན་ནོ། །
སངས་རྒྱས་ཀྱི་བསྟན་པའི་སྙིང་བོ་ནི། རྗེ་བླ་མའི་བསྟན་པ་འབའ་ཞིག་
ཡིན་པ་དང༌། དེ་ནི་བོད་དབུས་རང་དུ་རྐང་ཚུགས་པ་ཞིག་ཡོད་པ་རང་གི་
ལས་སུ་བྱ་བའི་གཙོ་བོའོ་སྙམ་དུ་ཁུར་གྱིས་བཞེས་པས། མངའ་རིས་དང༌།
ཁམས་སོགས་ནས་ཆོས་བར་ལ་འབྱོན་བའི་གསོལ་བ་ནན་ཏུ་བཏབ་པ་དག་་་་
ལའང་འབྱོན་པའི་ཞལ་བཞེས་ཙམ་ཡང་མ་གནང་བར་སྣང་སྟེ། དགེ་བཤེས་
ཤེར་བཟང་ལ་གནང་བའི་ཆབ་ཤོག ཡབ་རྗེ་དམ་པའི་བཀའ་སྲོལ་ཟླ་མེད་
པ༑ ༑ ཡོངས་སུ་རྫོགས་པའི་བསྟན་པའི་ཁུར་ཆེན་ནི། །ཤིན་ཏུ་ལྕི་བས་



གཉིས་པ་གྲུབ་མཐའ་སོ་སོའི་བྱུང་ཚུལ། 317
བདག་སྙིང་ཅི་ཡང་ནོན། །འོན་ཀྱང་ངལ་བའི་འདུ་ཤེས་མཆིས་མ་ལགས། །
དེ་ཕྱིར་སྔོན་ཆད་ཐུབ་བསྟན་ཉི་མའི་འོད། །གང་དུ་བྲལ་བའི་མཐའ་འཁོབ་
མུན་གླིང་དུ། །དྲི་མེད་བསྟན་པའི་སྒྲོན་མེ་འཛུགས་པ་ལའང་། བདག་ནི་
ནམ་ཡང་ཞུམ་པ་མ་མཆིས་མོད། །དེ་ལྟ་ན་ཡང་གངས་ཅན་བསྟན་པའི་
གཞི༑ ༑ སྐྱེས་མཆོག་དུ་མས་གང་དུ་བཙུགས་པའི་གནས། །ད་ལྟའང་
དམ་ཆོས་མ་ལུས་འབྱུང་བའི་ཁུངས། །དབུས་གཙང་དག་པའི་ ཞིང་ཞེས་
གྲགས་མོད་ཀྱི། །ལེགས་པར་བརྟགས་ན་བསྟན་པའི་གཟུགས་བརྙན་
ཙམ། ། འདི་ཡང་སྣུམ་ཟད་མར་མེ་ཇི་བཞིན་གྱུར། །ཐུབ་པའི་གཅེས་
མཛོད་གང་ཡིན་རྩ་ལྟར་འདོར། །བློ་ངན་ལོག་པའི་གཞུང་ལུགས་ཉིན་
བཞིན་འཕེལ། །རང་དགར་སྤྱོད་པ་བདུད་ཀྱི་ཕོ་ཉ་ནི། །མང་པོས་
བཀུར་བའི་བཤེས་གཉེན་ཚུལ་འཛིན་པ། །བསྟན་པའི་རྒྱལ་མཚན་བསྙིལ་
ལ་ཆེར་བརྩོན་པའི། །དཔུང་ཚོགས་དུ་མས་མཐའ་གྲུ་ཀུན་ཏུ་ཁྱབ། །ཚུལ་
འདིར་ གྱུར་ ཀྱང་བློ་གྲོས་མིག་ལྡན་པ། །ཆོས་དང་ཆོས་མིན་འབྱེད་ལ་མ་
ཞུམ་པའི། །བསྟན་པའི་ཁུར་ཁྱེར་བཤེས་གཉེན་ཆེས་ཆེར་དཀོན། །དེ་བས་
དེ་རྗེས་འཇུག་པའང་ཤིན་ཏུ་དཀོན། །ཚུལ་འདི་ཡིད་ལ་ཤིན་ཏུ་བརྣག་
དཀའ་ནས། །བདག་ཀྱང་འབད་པ་དུ་མས་བསྟན་པའི་ཁུར། །ཡབ་རྗེ་
དམ་པའི་རིང་ལུགས་ཡོངས་རྫོགས་པ། ། ཕྱོགས་འདིར་འཛིན་ལ་བློ་གྲོས་
ཤིན་ཏུ་འཆེལ། །ཕྱོགས་འདིར་བསྟན་པའི་ལྗོན་ཤིང་རྩ་བ་ནས། ཆོས་
མིན་ཉེས་བཤད་སྟ་རེས་བཅད་པ་ན། །ལན་ཅིག་ཡལ་ག་ཅུང་ཟད་
ཕྱོགས་གཞན་དུ། །འཕེལ་ཡང་དགོས་པ་ཆུང་བར་བདག་གིས་མཐོང་། །ད་



318 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ལྟ་ཕྱོགས་འདིར་ཆོས་མིན་དཔུང་ཚོགས་དགྲ། །ལེགས་བཤད་བསྟན་པའི་
རུ་མཚོན་ཁོ་བོས་འཛིན། །དེ་ཕྱིར་ཁོ་བོས་ཕྱོགས་འདིར་བཏང་བ་ན། །
ཐུབ་པའི་གཅེས་མཛོད་སུ་ཡིས་འཛིན་པ་སྨོས། །དེ་ཕྱིར་ཁྱེད་ཅག་ལྷག་
བས མ་དགེ་མོད་ཀྱི། །བདག་གིས་ཁྱེད་ཀྱི་ཇི་ལྟར་བཞེད་པའི་དོན། །ཁས་
བླངས་བགྱིད་པའི་དམ་བཅའ་རྔོ་མི་ཐོགས། །ཞེས་པའི་བཀའ་ལན་སྤྲིངས་
པར་མཛད་འདུག་གོ། །
རྗེ་བླ་མའི་བཤད་སྲོལ་ཐུན་མོང་མ་ཡིན་ པའི་རྒྱུན་ཆད་ཀྱིས་དོགས་ནས་་
གསང་སྔགས་ཀྱི་དཀའ་བའི་གནད་མཁའ་འགྲོའི་སྙིང་ཁྲག་ལྟ་བུ་གཞན་ལ་་་་་
མང་དུ་སྤེལ་ན་དཔའ་བོ་མཁའ་འགྲོའི་བཀའ་ཆད་ཡོད་པ་དག་ཀྱང་། སྐུ་
སྲོག་ལ་མི་ལྟ་ བར་བསྟན་པ་ཁོ་ན་ཐུགས་ལ་བརྣགས་པས་འཆད་པ་དང་རྩོམ་་་
པའི་སྒོ་ནས་གསལ་བར་མཛད་པ་ལ། འཇམ་དབྱངས་ཆོས་རྗེའི་ཞལ་ནས།
སྔགས་བ ཤད་ཙ་ན་མཁའ་འགྲོ་རྣམས་ཀྱིས་སྙིང་ཁྲག་འཕོ་བ་ཙམ་གྱི་སྡུག་་་་་་་
བསྔལ་ཡོད་པར་སྣང་། འཁོན་དཀོན་མཆོག་རྒྱལ་པོས་མི་བཅུ་བདུན་ལ་
བརྟག་གཉིས་གསུངས་པ་ན། འབྲོག་མི་ཤཱཀྱ་ཡེ་ཤེས་ཀྱིས་མི་བ ཏང་ནས།
ཁྱོད་རྡོ་རྗེའི་ཚེ་སྲོག་ཡོད་པ་ཨེ་ཡིན་གསུངས་ནས་བཀའ་བཀྱོན་གནང༌།
མཁས་གྲུབ་རིན་པོ་ཆེས་སྐུ་ཚེ་བློས་བཏང་ནས་སྔགས་འཆད་པ་འདུག་པ་་་་་་
གསུངས་ཞེས་རྣམ་ཐར་ལས་བྱུང་ངོ༌། །སྨྲ་བའི་སེང་གེ་འདི་ཉིད་ཡབ་རྗེའི་
རིང་ལུགས་གངས་ཀྱི་རི་བོར་གནས་བཅས་ཏེ། ལུང་རིགས་ཀྱི་གད་རྒྱངས་
གསང་མཐོར་བསྒྲགས་པས། ལོག་པར་སྨྲ་བའི་ཝ་སྐྱེས་ཐམས་ཅད་འཇིགས་
ཤིང་སྤ་བཀོང་། བསྟན་འཛིན་རི་དྭགས་ཚོགས་རྣམས་མགོན་དང་ལྡན་པར་



་་་་
གཉིས་པ་གྲུབ་མཐའ་སོ་སོའི་བྱུང་ཚུལ། 319
གྱུར་ཏེ། གདན་ས་ལོ་བརྒྱུད་ཀྱི་བར་དུ་སྐྱོང་བར་མཛད་དོ། །
རྒྱལ་ཚབ་རྗེ་དང་མཁས་གྲུབ་ཐམས་ཅད་མཁྱེན་པ་གཉིས་ཀྱི་རྣམ་ཐར་་་
ཞིབ་ཏུ་གཞན་ལས་ཤེས་པར་བྱའོ། །
དེ་རྗེས་མཐུ་སྟོ བས་ནུས་པའི་དབང་ཕྱུག་ཞ་ལུ་བ་ལེགས་པ་རྒྱལ་མཚན་
དང༌། དེ་ནས་རྗེ་བློ་གྲོས་ཆོས་སྐྱོང་གསེར་ཁྲིར་བཞུགས། འདི་ཉིད་རྒྱུད་
སྡེ་སྤྱི་དང་ཁྱད་པར་དུས་འཁོར་ལ་མཁས་པས་ཊཱིཀ་ཆེན་གྱི་ཁ་སྐོང་བརྩམས།
དེ་ནས་མཁས་གྲུབ་གཅུང་བ་སོ་ཆོས་ཀྱི་རྒྱལ་མཚན་ཏེ། རྟོགས་ལྡན་འཇམ་
དཔལ་རྒྱ་མཚོ་བསྟེན་ནས་རྗེའི་སྙན་བརྒྱུད་ཀྱི་གདམས་པའི་བདག་པོར་གྱུར།
ལྟ་ཁྲིད་དང༌། དུས་འཁོར་གྱི་བསྐྱེད་རྫོགས་སོགས་མཛད། དེ་ནས་རྗེ་བློ་
གྲོས་བརྟན་པ་སྟེ། འདིས་དྭགས་པོ་གྲྭ་ཚང་བཏབ་པས་རྗེའི་བཤད་སྒྲུབ་ཀྱི་
བསྟན་པ་ཕྱོགས་དེར་དར་རྒྱས་ཀྱི་དབུ་ཚུགས། མདོ་སྡེ་རྒྱན་གྱི་འགྲེལ་ཆེན་
དང་། བྱམས་ཆོས་གཞན་བཞིའི་ཊཱི་ཀ རྣམ་འགྲེལ་ལམ་བསྒྲིགས་སོགས་
ལེགས་བཤད་མང་དུ་བརྩམས། དེ་ནས་རྗེ་སྨོན་ལམ་དཔལ་བ་གསེར་ཁྲིར་
བཞུགས། འདི་ཡན་ཆད་ལ་འཇམ་དབྱངས་གཙང་པ་བདུན་བརྒྱུད་དུ་
གྲགས་ལ། སྨོན་ལམ་དཔལ་བས་རྗེའི་ཞ བས་མ་ཟིན་ཀྱང་མནལ་ལམ་དུ་
རྗེའི་ཞལ་མཇལ་ནས་ཆོས་གསན་པས་དངོས་སློབ་ཀྱི་གྲངས་སུ་འདྲེན་པར་་་་་
འདུག ཁུ་སྟོན་གྱི་སྐྱེ་བར་ཞལ་གྱིས་བཞེས། རྣམ་འགྲེལ་གྱི་ཊཱིཀ་ཆེན་བརྩམས་
པ་དེང་སེང་བར་དུ་དར་རྒྱས་ཆེ།
བྱང་རྩེའི་གདན་ས་ནི། རྒྱལ་ཚབ་རིན་པོ་ཆེའི་རྗེས་སུ་ཧོར་སྟོན་ནམ་
མཁའ་དཔལ་བ་སོགས་དང་། ཤར་རྩེའི་གདན་ས་ནི། ཤར་བ་རིན་ཆེན་



གམ་པ་|་ས་་་བས་
320 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྒྱལ་མཚན། དབོན་ཟླ་གྲགས་སོགས་མཁན་བརྒྱུད་རིམ་པར་བྱོན་པ་ཡིན་
བྱང་རྩེ་གྲྭ་ཚང་དང༌། ཉག་རོང་གྲྭ་ཚང་གཉིས་ནི། མཁས་གྲུབ་རིན་
པོ་ཆེ་ཁྲིར་བཞུགས་སྐབས་བཤད་གྲྭའི་ སློབ་དཔོན་བཞི་བསྐོས་ནས་འཆད་་་་་་
ཉན་མཛད་པ་རྗེས་སུ་གཉིས་སུ་འདྲིལ་ནས། བྱང་རྩེ་ལ་ཉན་པོ་ཆོས་ཀྱི་
དབང་ཕྱུག་དང་། གཉལ་སྟོན་དཔལ་འབྱོར་ལྷུན་གྲུབ་སོགས་དང་། ཉག་
རོང་ལ་ཆོས་རྗེ་རབ་འབྱམས་པ་མཚེ་མ་དབང་རྒྱལ། ཆོས་རྗེ་རྒྱལ་དབང་བ་
སོགས་བླ་བརྒྱུད་མ་ཆད་པར་བཞུགས་ནས་རྗེ་བླ་མའི་རིང་ལུགས་ཉམས་པ་་་་
མེད་པར་སྐྱོང་བར་མཛད་དོ། །
འཇམ་དབྱངས་ཆོས་ཀྱི་རྗེ་བཀྲ་ཤིས་དཔལ་ལྡན་ལ། རྗེ་བདག་ཉིད་
ཆེན་པོས། ཁྱོད་ཀྱིས་ཆོས་སྡེ་ཕུན་སུམ་ཚོགས་པ་ཞིག་ཐོབ་དང་དགོན་མ་
ལས་བུ་དགའ་བའི་དར་རྒྱས་ཆེ་བ་འོང་གསུངས་ཤིང་། རྗེ་རང་གིས་འགོག་
པ་རི་ནས་གཏེར་བཞེས་པའི་ཆོས་དུང་གནང་བཞིན། སྣེའུ་དཔོན་རིན་
བཟང་གིས་སྦྱིན་བདག་མཛད་ནས་ཆོས་སྡེ་ཆེན་པོ་འབྲས་སྤུངས་བཏབ། རྗེ་
རིན་པོ་ཆེས་པོ་ཏི་བརྒྱ་བློ་ཐོག་ནས་ཤོད་གསུངས་པས། སྔགས་མཚན་ཉིད་
ཀྱི་པོ་ཏི་བརྒྱ་དང་བརྒྱད་ཀྱི་ཚིག་དོན་མཐའ་དག་ཐུགས་ལ་བཟུང་ནས་འཆད་
པར་མཛད། དབུ་ཚད་དང་ཕར་ཕྱིན་སོགས་རྗེ་བླ་མའི་རིང་ལུགས་ཀྱི་བཤད་
སྲོལ་དྲི་མ་མེད་པའི་འཆད་ཉན་རྒྱུན་མི་ཆད་དུ་མཛད་པས། མུས་སྲད་པ་བློ་
གྲོས་རིན་ཆེན་སོགས་གསུང་ལས་སྐྱེས་པའི་སློབ་མ་ནམ་མཁའི་སྐར་ཚོགས་ལྟ་
བུ་བྱུང་། ཆོས་འཆད་ཀྱི་སློབ་དཔོན་བདུན་སོ་སོར་བསྐོས་པ་རྣམས་ཀྱིས་སོ་



321
གཉིས་པ་གྲུབ་མཐའ་སོ་སོའི་བྱུང་ཚུལ།
སོར་འཆད་ཉན་མཛད་པར་བརྟེན་གྲྭ་ཚང་བདུན་བྱུང་སྟེ། སྒོ་མང་། བློ་
གསལ་གླིང༌། བདེ་ཡངས་པ། ཤག་སྐོར། ཐོས་བསམ་གླིང་ངམ་རྒྱལ་བ།
འདུལ་བ། སྔགས་པ་གྲྭ་ཚང་རྣམས་བྱུང་བ་ཕྱིས་སུ། སྒོ་བློ་བདེ་སྔགས་
བཞིར་སྒྲིལ། འཇམ་དབྱངས་ཆོས་རྗེའི་རྗེས་སུ། དཔལ་ལྡན་སེང་གེ་སྟེ། འདི་
ལ་གྲུབ་ཆེན་ཤ་བ་རི་དངོས་སུ་བྱོན་ནས་དཔལ་མགོན་ཞལ་གྱི་གདམས་པ་་་་་་
སོགས་གནང་། དེ་ནས་རིན་ཆེན་བྱང་ཆུབ། རྗེ་དབོན་བློ་བཟང་ཉི་མ།
རོང་སྟོན་བློ་བཟང་གྲགས་པ། ཉན་པོ་ཤཱཀྱ་རྒྱལ་མཚན། རྗེ་སྨོན་ལམ་
དཔལ་བ། འཇམ་དབྱངས་ལེགས་པ་ཆོས་འབྱོར། འདིས་འཇམ་དབྱངས་
ཞལ་གཟིགས་ཏེ། ཁྱོད་ཀྱི་བློ་གྲོས་འདི་ཡོད་ན་དགའ་བ་ལ་ཞེས་གསུངས་
པས་འཇམ་དབྱངས་དགའ་བའི་བློ་གྲོས་སུ་མཚན་ཆགས། མཁས་གྲུབ་
འགྲན་ཟླ་དང་བྲལ་བ་ཞིག་སྟེ། གཞུང་ཆེན་མོ་རྣམས་ཀྱི་བཤད་པ་ཡུན་རིང་
དུ་གནང་བས། ཐམས་ཅད་མཁྱེན་པ་དགེ་འདུན་རྒྱ་མཚོ་སོགས་སློབ་མ་མང་
དུ་ཐོན། མདོ་སྡེ་རྒྱན། མངོན་རྟོགས་རྒྱན། རྩ་ཤེས། འཇུག་པ། ཚད་
མ་རྣམས་ཀྱི་གཞུང་འགྲེལ་སོགས་ལེགས་བཤད་ཀྱི་རྩོམ་པ་མང་། གོ་ལན་
གནམ་ལྕགས་འཁོར་ལོ་བརྩམས་ནས་སྨྲ་བ་ངན་པ་ཚར་བཅད། དགའ་བློའི་
རྗེས་སུ་མཁན་ཁྲིར་ཐོན་པ་ཡོན་ཏན་རྒྱ་མཚོ་དང༌། དེ་རྗེས་ཐམས་ཅད་
མཁྱེན་པ་དགེ་འདུན་རྒྱ་མཚོ། པཎ་ཆེན་བསོད་ནམས་གྲགས་པ། འདི་
དགའ་ལྡན་གསེར་ཁྲིར་བཞུགས་ཤིང་རྒྱལ་བ་བསོད་ནམས་རྒྱ་མཚོའི་མཁན་་་་
པོ་མཛད་པ་སོགས་འཕྲིན་ལས་ཤིན་ཏུ་ཆེ། བརྩམས་ཆོས་ཀྱང་འདུལ་མཛོད་
དབུ་ཕར། རྣམ་འགྲེལ་གྱི་ཡིག་ཆ་མཛད་པ་རྣམས་དེང་སང་བློ་གསལ་གླིང་



--
-
-
-
322 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
གི་འཆད་ཉན་གྱི་གཞུང་གི་གཙོ་བོར་བྱེད། གཞན་ཡང་གསང་འདུས་བསྐྱེད་
རྫོགས་སོགས་སྔགས་ཀྱི་སྐོར་དང་། ཆོས་འབྱུང་ཡིད་ཀྱི་མཛེས་རྒྱན།
བསྟན་རྩིས་སོགས་ལེགས་བཤད་མང་དུ་བརྩམས་སོ། །
དེ་ནས་རྒྱལ་བ་བསོད་ནམས་རྒྱ་མཚོ་དང༌། ཡོན་ཏན་རྒྱ་མཚོ། པཎ་
ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན། རྒྱལ་དབང་ལྔ་བ་
ཆེན་པོ། དེ་ནས་བཟུང་རྒྱལ་བ་སྐུ་ན་རིམ་མཁན་ཁྲིར་བཞུགས་སོ། ༈ །
གྲྭ་ཚང་སོ་སོའི་བླ་རབས་རྣམས་བྲིས་ན་མང་བར་འགྱུར་བས་ གཙོ་བོ་འགའ་་་་
ཞིག་སྨོས་ན། བློ་གསལ་གླིང་དུ་ལེགས་ཆོས་པ་ དང་བསོད་གྲགས་པ་གཉིས་
སྨོས་ཟིན་ལྟར་དང་། བདེ་ཡངས་སུ། གྲྭ་ཆུང་ཡོན་ཏན་རྒྱལ་མཚན། ཤཀ་
སྐོར་དུ། སྣར་ཐང་བ་རབ་མཆོག ཐོས་བསམ་གླིང་དུ་ཉན་པོ་ཤཱཀྱ་རྒྱལ་
མཚན་རྣམས་ཁྱད་པར་དུ་འཕགས་པ་བྱུང་འདུག སྒོ་མང་དུ་རིན་ཆེན་བྱང་
ཆུབ་དང་། བྱམས་པ་ལྷུན་གྲུབ། གཞུ་ཁང་བ་དགེ་ལེགས་ལྷུན་གྲུབ། གུང་
རུ་སངས་རྒྱས་བཀྲ་ཤིས་རྣམས་དང་། ཁྱད་པར་དུ་གུང་རུ་ཆོས་ཀྱི་འབྱུང་
གནས་ཀྱིས་ཡིག་ཆ་མཛད་ཅིང་། འཆད་ཉན་ཀྱང་གཞན་ལས་ལྷག་པ་
མཛད། དུས་ཕྱིས་འཇམ་དབྱངས་བཞད་པའི་རྡོ་རྗེ་ཞེས་རྒྱ་གར་གྱི་འཛམ་
གླིང་མཛེས་རྒྱན་རྣམས་དང་མཚུངས་པའི་མཁས་གྲུབ་ཆེན་པོ་དེས་མདོ་་་་་་་
སྔགས་ཐམས་ཅད་དང༌། ཁྱད་པར་དུ་པོ་ཏི་ལྔ་ཀ་ལ་མཐའ་དཔྱོད་ཀྱི་ཡིག་
ཆ་སྔོན་མེད་ལེགས་བཤད་ཀྱི་གཏེར་དུ་གྱུར་པ་མཛད་པས་དེང་སང་སྒོ་མང་
གི་འཛིན་ཆོས་ཀྱང་འཇམ་དབྱངས་བཞད་པའི་ཡིག་ཆ་ཁོ་ན་ལ་བྱེད་ལ། སྒོ་
མང་བར་མ་ཟད་མཐའ་དབུས་ཀྱི་རིགས་པ་སྨྲ་བ་མཐའ་དག་གི་ཐོས་བསམ་གྱི་



གཉིས་པ་གྲུབ་མཐའ་སོ་སོའི་བྱུང་ཚུལ།
323
གཞིར་བྱེད་པར་བརྟེན། ཡིག་ཆ་གཞན་ཕལ་ཆེར་ངལ་གསོ་མཛད་པར་སྣང་
ངོ༌༑ ༑
，
བྱམས་ཆེན་ཆོས་ཀྱི་རྗེ་ཤཱཀྱ་ཡེ་ཤེས་པ་རྒྱ་ཡུལ་དུ་བྱོན་ནས་ཡུང་ལོ་དང་་་
དེའི་སྲས་ཟོན་ཏེ་རྒྱལ་པོ་གཉིས་ཀྱི་བླ་མ་མཛད་ཅིང་། རྒྱ་ནག་གི་ཡུལ་གྲུར་
རྗེ་བླ་མའི་རིང་ལུགས་དར་བའི་དབུ་བཙུགས། བོད་དུ་བྱོན་ནས་རྗེ་བདག་
ཉིད་ཆེན་པོའི་བཀའ་ཕེབས་བཞིན་སེ་ར་ཐེག་ཆེན་གླིང་བཏབ་ནས་སླར་ཡང་་
རྒྱུ་ཡུལ་དུ་འབྱོན་སྐབས་མཁན་ཁྲིར་དཀའ་བཅུ་བ་དར་རྒྱས་བཟང་པོ་་་༌་་༌༌་
བསྐོས། དེ་རྗེས་མཚུངས་མེད་ཆོས་རྗེ་ཞེས་གྲགས་པ་གུང་རུ་རྒྱལ་མཚན་་་་་༌་
བཟང་པོ་བཞུགས། འདིས་ལྟ་བའི་སྐོར་སོགས་ལ་རྗེའི་གསུང་དང་མི་མཐུན་
པ་འགའ་ཞིག་བཤད་པས། མཁས་གྲུབ་རྗེས། རྒྱུན་བཟང་བ་ཁྱོད་ཀྱིས་
གཞན་ཡང་ཟེར་ནས་བཤད་བཤད་མི་མཐུན་པ་མང་པོ་བྱེད་ཀྱིན་འདུག་་་་
གསུངས་ནས་བཀའ་བཀྱོན་པས། རྒྱུན་བཟང་བ་ཐུགས་མུག་སྟེ། བློ་བཟང་
གྲགས་པ་དགའ་ལྡན་གནས་སུ་གཤེགས། བྱམས་ཆེན་ཆོས་རྗེ་མི་དབང་
གཙུག་ན་མཛེས། །རྒྱལ་ མཚན་བཟང་པོ་གངས་རིའི་ཁྲོད་དུ་ལུས། །ཞེས་
སོགས་སྐྱོ་བའི་གཏམ་གསུངས། ཞ་ལུ་བ་ཚུལ་ཁྲིམས་རིན་ཆེན་གྱི་རྣམ་ཐར་
ལས༑ ཚུལ་རིན་པ་འཇམ་དབྱངས་ཆོས་རྗེའི་དྲུང་དུ་ཆོས་གསན་པར་བྱོན་
པས་རྟེན་འབྲེལ་མ་འཛོམས་པས། སེ་རར་མཚུངས་མེད་ཆོས་རྗེ་ལས་ཆོས་
གསན་པར། ལྟ་བའི་འཆད་ཚུལ་རྗེའི་དངོས་སློབ་རྣམས་ཀྱི་བཤད་ཚུལ་དང་
མི་མཐུན་པ་བྱུང་བ་ལ་རྒྱུ་མཚན་ཞུས་པར། རྒྱན་བཟང་བས་ཁོང་གཞན་ལ་
ཅི་གསུངས་མ་ཤེས། ངེད་ལ་རྗེ་བླ་མས་སྟོང་ཉིད་མ་ཡིན་དགག་གི་སྒོམ་ཚུལ་



324 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འདི་བཞིན་གསུངས་པ་ཡིན། ཞེས་གསུངས་ཞེས་འབྱུང་། གུང་རུ་བའི་ལྟ་
ཁྲིད་ནའང་འཆད་ཚུལ་དེ་བཞིན་བྱས་འདུག་སྟེ། རྗེ་ཉིད་ཀྱིས་ལྟ་བའི་དཔྱད་
པ་མ་རྫོ གས་གོང་དུ་གསུངས་པ་ཡིན་ནམ་སེམས། གུང་རུ་བས་མདོ་སྡེ་རྒྱན་
དང་མངོན་རྟོ གས་རྒྱན་གྱི་འགྲེལ་བ། དབུ་མའི་སྟོང་ཐུན་རྒྱས་འབྲིང་བསྡུས་
གསུམ་སོགས་མཁས་པའི་ཡིད་འཕྲོག་པའི་བསྟན་བཅོས་མང་ཞིག་མཛད་་་་...
འདུག གསུང་ལས་སྐྱེས་པའི་སློབ་མ་ཡང་མཁས་གྲུབ་དཔལ་ལྡན་སེང་གེ་
རིན་ཆེན་བྱང་ཆུབ་སོགས་མང་དུ་བྱོན། རྒྱུན་བཟང་བའི་རྗེས་སུ་མཁན་ཁྲིར་
ཞ་ལུ་རབ་འབྱམས་པ་དང༌། དེ་རྗེས་ཀུན་མཁྱེན་པར་གྲགས་པ་བློ་གྲོས་རིན་
ཆེན་སེང་གེ་བཞུགས། དབུ་མ་སོགས་ཀྱི་ཡིག་ཆ་ཕུལ་དུ་བྱུང་བ་མཛད་
ཀྱང་། རྗེའི་དགོངས་པ་དང་མི་མཐུན་པའི་བཤད་པ་རེ་གཉིས་ཡོད་པ།
ཕྱིས་སུ་རྗེ་བཙུན་པ་སོགས་ཀྱིས་དགག་པ་མཛད། དེང་སང་དགེ་བཤེས་སུ་
རློམ་པ་ཚོས་རྒྱན་བཟང་བ་དང་ཀུན་མཁྱེན་པའི་ཡིག་ཆ་མིག་གིས་ལྟ་བ་ཙམ་་་
ཡང་རུང་བའི་ཚོད་དུ་བྱེད་མོད། བློ་གྲོས་ཅན་གྱིས་མཐོང་ན་མཁས་པ་མགུ་
བའི་ལེགས་བཤད་ཀྱི་གཏེར་དུ་སྣང་ངོ་། །
དེ་རྗེས་གདན་སར་གནས་བརྟན་པ་དང་། ལྷ་ཕུ་ཆོས་རྗེ་དང༌།
གཉལ་སྟོན་དཔལ་འབྱོར་ལྷུན་གྲུབ་རྣམས་བཞུགས། འདི་མཁས་པ་ཆེན་པོ་
ཞིག་སྟེ། ས་སྐྱའི་པཎ་ཆེན་དུ་བྱེད་པའི་ཤཱཀྱ་མཆོག་ལྡན་དང་རྩོད་པ་བགྱིས་
པས་ཤཱཀ་མཆོག་པ་ལྐུགས་པའི་གནས་ལ་བཀོད། རྩེ་ཉག་པའང་རྩོད་པས་
བཅོམ་པས་མཁས་པའི་གྲགས་པས་ཁྱབ། དྲང་ངེས་རྣམ་འབྱེད་ལེགས་
བཤད་སྙིང་པོའི་དཀའ་འགྲེལ་མཛད། དེ་རྗེས་མང་ཐོས་དཔལ་ལྡན་བློ་



325
གཉིས་པ་གྲུབ་མཐའ་སོ་སོའི་བྱུང་ཚུལ།
གྲོས། འཇམ་དབྱངས་དོན་ཡོད་དཔལ་ལྡན། རྒྱལ་བ་དགེ་འདུན་རྒྱ་མཚོ།
རྗེ་བཙུན་ཆོས་ཀྱི་རྒྱལ་མཚན་རྣམས་བཞུགས། འདི་ནི་རིག་པའི་དབང་ཕྱུག་
འགྲན་ཟླ་དང་བྲལ་བ་ཞིག་སྟེ། དབུ་མ་ལ་སོགས་པའི་ཡིག་ཆ་ལེགས་བཤད་
ཀྱི་གཏེར་དུ་གྱུར་པ་མང་པོ་མཛད། གོ་ཤཱཀ་གཉིས་ཀྱིས་རྗེའི་གསུང་ལ་
དགག་པ་བྱས་པའི་ལན་དང་། ཀརྨ་བ་མི་བསྐྱོད་རྡོ་རྗེའི་ཕར་ཕྱིན་གྱི་ཡིག་
ཆའི་འཁྲུལ་བ་སེལ་བའི་བསྟན་བཅོས་མཛད་ནས་ཀརྨ་བ་ལ་ཕུལ་བས་ཐུགས་་
ཤིན་ཏུ་མཉེས་ནས་བསྔགས་བརྗོད་མཛད། རྗེའི་རིང་ལུགས་དྲི་མ་མེད་པའི་
འཆད་ཉན་ཡུན་རིང་མཛད་པས་གསུང་ལས་སྐྱེས་པའི་སློབ་མའང་མང་དུ་་་་
ཐོན། རྗེ་བཙུན་པའི་རྗེས་སུ་མཁན་ཁྲིར། པཎ་ཆེན་བསོད་གྲགས། ཆོས་
གྲགས་བཟང་པོ། རྒྱལ་བ་བསོད་ནམས་རྒྱ་མཚོ། སྟོང་འཁོར་ཡོན་ཏན་རྒྱུ་
མཚོ༑ རྒྱལ་བ་ཡོན་ཏན་རྒྱ་མཚོ། པཎ་ཆེན་བློ་བཟང་ཆོས་རྒྱན། རྒྱལ་
དབང་ལྔ་བ་ཆེན་པོ་རྣམས་བཞུགས་ཤིང་། དེ་ནས་རྒྱལ་བ་སྐུ་རིམ་གྱིས་
འཛིན་བདག་མཛད། དང་པོ་གྲྭ་ཚང་ལྔ་ཡོད་ཀྱང་ཕྱིས་སུ་བྱེས་པ་དང་སྨད་
པ་གཉིས་སུ་སྒྲིལ་བའི་ དང་པོ་ནི།
འཇམ་དབྱངས་ཆོས་རྗེའི་སློབ་མ་མུས་སྲད་པ་བློ་གྲོས་རིན་ཆེན་སེང་གེ་
འབྲས་སྤུངས་སུ་བཞུགས་པ་འགའ་ཞིག་ གིས་ལོག་སྒྲུབ་བགྱིས་པས་ཐུགས་་་་
སུན་ནས་སེ་རར་ཕེབས་པ་ན། སློབ་མ་མཁས་པ་བརྒྱ་ཕྲག་ཙམ་ཡང་རྗེས་སུ་
འབྲངས་ནས་བྱོན་པ་རྣམས་དེར་སྟན་ཆགས་པས་བྱེས་པ་གྲྭ་ཚང་དུ་གྲགས།
སྨད་པ་ནི་ཀུན་མཁྱེན་བྱང་ཆུབ་འབུམ་དུ་གྲགས་པ་བྱང་ཆུབ་འོད་ཟེར་་
གྱིས་འཆད་ཉན་མཛད་པ་ལས་རིམ་གྱིས་འཕེལ་བ་ཡིན་ལ། ཕྱིས་སུ་སྔགས་
-



326 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གྲྭ་ཡང་ཚུགས་སོ། །
བྱེས་སྨད་གཉིས་ཀྱི་གདན་རབས་དང་མཁས་གྲུབ་བསམ་གྱིས་མི་ཁྱབ་་་
པ་བྱོན་པ་ཐམས་ཅད་འདིར་མ་བྲིས་སོ། །
དེ་ལྟར་གདན་ས་རི་བོ་དགེ་ལྡན་ལ་བརྟེན་ནས་སེ་འབྲས་གཉིས་དང་།
དེ་ནས་བུ་དང་ཚ་བོ་ཡང་ཚའི་ཚུལ་གྱིས་བཤད་སྒྲུབ་ཀྱི་སྡེ་མང་དུ་འཕེལ་་་་་་་
ནས༑ རྗེ་བླ་མའི་རིང་ལུགས་མཐའ་དབུས་ཀྱི་སའི་ཁྱོན་ཐམས་ཅད་དུ་ཁྱབ་
ཕར་ གྱུར་ལ། དེ་ལྟར་འགྱུར་བར་གླེགས་བམ་རིན་པོ་ཆེ་སོགས་ལས་ལུང་་་་
བསྟན་པའི་ཚུལ་ཡོད་ཀྱང་མང་དོགས་ནས་མ་བྲིས་སོ། །
ཐམས་ཅད་མཁྱེན་པ་དགེ་འདུན་གྲུབ་པ་དཔལ་བཟང་པོས་གཙང་་་་་་་
ཕྱོགས་སུ་རྗེའི་བསྟན་པ་དར་རྒྱས་སུ་མཛད་པ་ཡིན་ཏེ། དགའ་ལྡན་བཏབ་
ནས་ལོ་བརྒྱད་པ་ན་འབྲས་སྤུངས། ལོ་བཅུ་གཅིག་པ་ན་སེ་ར། ལོ་ཉེར་
དགུ་ལོན་པ་ན་རྗེ་འདིས་བླ་མ་ཡི་དམ་གྱིས་ལུང་བསྟན་པ་བཞིན་བཀྲ་ཤིས་་་་
ལྷུན་པོའི་ཆོས་སྡེ་བཏབ། ཞ་ལུ་བའི་རྗེས་སུ་དགའ་ལྡན་ཁྲིར་ཕེབས་དགོས་
ཚུལ་ནན་ཏན་ཞུས་ཀྱང་། དགྲ་མཁར་དགྲའི་ལུང་པར་རྒྱག་དགོས་པ་ཡིན།
ངེད་རང་གི་འདིར་ཡང་དགའ་ལྡན་ཙམ་ཞིག་འོང་བའི་རེ་བ་ཡོད་གསུངས་་་་
ནས་མ་ཕེབས། དེ་དུས་ཆོས་སྡེ་འདིའི་ཉེ་འཁོར་ན་ངོར་བ་དང་གོ་ཤཱཀ་
སོགས་རྗེའི་རིང་ལུགས་ལ་ལོག་པར་ལྟ་བ་མང་བས་དེ་སྐད་གསུངས་པར་སྣང་
ལ། ཕྱིས་སུ་བཀྲ་ཤིས་ལྷུན་པོ་རིམ་གྱིས་དར་རྒྱས་སུ་སོང་བའི་གཟི་བརྗིད་
ཀྱིས༑ ངོར་དང་། རྟ་ནག་ཐུབ་བསྟན་དང༌། གསེར་མདོག་ཅན་སོགས་
ཉི་མའི་དྲུང་དུ་མེ་ཁྱེར་བཞིན་སྣང་མི་རུང་གི་མཚན་ཉིད་ཅན་དུ་གྱུར་ཏོ། །
]
;



327
གཉིས་པ་གྲུབ་མཐའ་སོ་སོའི་བྱུང་ཚུལ།
རྗེ་འདིས་ལོ་སུམ་ཅུ་སོ་བརྒྱད་ཀྱི་རིང་ལ་གཙོ་ཆེར་གདན་ས་འདིར་་་་་
འཆད་ཉན་མཛད་ཅིང་། གཙང་ཆུ་ལྷོ་བྱང་སྟོད་སྨད་མང་པོར་ཆོས་པར་
བཏེ གས་ནས་བསྟན་པ་ཁོ་ན་ཐུགས་ལ་དགོངས་ཏེ་གཞུང་ཆེན་མོ་རྣམས་ཀྱི་་་༌་
འཆད་ཉན་མཛད་ཅིང༌། འདུལ་ཊཱིཀ གླེང་འབུམ། རྣམ་འགྲེལ་ཊཱིཀ་ཆུང་།
རིགས་རྒྱུན་སོགས་བསྟན་བཅོས་མང་དུ་མཛད། སློབ་མ་ཡང་རབ་འབྱམས་པ་
སྨོན་ལམ་དཔལ་བ། འདུལ་དཀར་ནག་གཉིས། བྱ་བཏང་སེམས་དཔའ་ཆེན་
པོ། པཎ་ཆེན་བཟང་པོ་བཀྲ་ཤིས། ཤངས་སྟོན་དྲི་མེད་བཤེས་གཉེན།
རྒྱུད་པ་སྦྱིན་པ་དཔལ་སོགས་སྔ་ཚར་དང༌། པཎ་ཆེན་ལུང་རིགས་རྒྱ་མཚོ།
རྗེ་གྲགས་པ་བསམ་གྲུབ། སྟོབས་ལྡན་འོད་ཟེར། ཆོས་འབྱོར་དཔལ་བཟང་
སོགས་བར་ཚར་དང༌། གནས་རྙིང་པ་ཀུན་དགའ་བདེ་ལེགས། རྗེ་དབོན་བློ་
བཟང་ཉི་མ། པཎ་ཆེན་ཡེ་ཤེས་རྩེ་མོ་སོགས་ཕྱི་ཚར་གྱི་སློབ་མ་མཁས་གྲུབ་
བགྲང་གིས་མི་ལང་བ་བྱོན་ནོ། །གདན་སར། པཎ་ཆེན་བཟང་པོ་བཀྲ་
ཤིས། པཎ་ཆེན་ལུང་རིགས་རྒྱ་མཚོ། པཎ་ཆེན་ཡེ་ཤེས་རྩེ་མོ། འདིའི་
ནུས་རྒྱལ་བ་དགེ་འདུན་རྒྱ་མཚོ་བཀྲ་ཤིས་ལྷུན་པོར་བཞུགས་པ་ལ། པཎ་
ཆེན་ཡེ་ཤེས་རྩེ་མོས་ཕྲག་དོག་གི་རྣམ་པ་མཛད་པས་དེར་མ་བཞུགས་པར་་་་་
འབྲས་སྤུངས་སུ་ཕེབས། དེ་ནས་ཆོས་འཁོར་རྒྱལ་གྱི་དགོན་པ་བཏབ་ཅིང་
འཕྲིན་ལས་ཤིན་ཏུ་རྒྱས་པའི་སྐབས། པཎ་ཆེན་ཡེ་ཤེས་རྩེ་མོས་ནན་ཏན་
མཛད་པ་བཞིན་བྱོན་ནས་བཀྲ་ཤིས་ལྷུན་པོའི་གདན་སར་བཞུགས། དེ་ནས་
མངའ་རིས་ལྷ་བཙུན་བསྟན་པའི་ཉི་མ། པཎ་ཆེན་ཤཱནྟི་པ་བློ་གྲོས་རྒྱལ་
མཚན། པཎ་ཆེན་དོན་ཡོད་རྒྱ་མཚོ། ཤངས་སྟོན་བློ་གྲོས་ལེ གས་བཟང་།



328 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འདི་ཉིད་ཀྱིས་ལེགས་བཤད་ཀྱི་ཡིག་ཆ་མཛད། གནས་རྙིང་ཆོས་རྗེ་ཆོས་ཀྱི་
རྒྱལ་མཚན། ཤངས་སྟོན་ཆོས་དཔལ་རྒྱ་མཚོ། ཕྱུག་གཞུང་བ་བསོད་ནམས་
རྒྱལ་མཚན། ཤངས་སྟོན་བསམ་འགྲུབ་དཔལ་བཟང༌། ཉང་སྟོད་དམ་ཆོས་
ཡར་འཕེལ། མྱང་སྟོན་ལྷ་དབང་བློ་གྲོས། པཎ་ཆེན་ ཐམས་ཅད་མཁྱེན་པ་
བློ་བཟང་ཆོས་ཀྱི་རྒྱལ་མཚན། དེ་ནས་པཎ་ཆེན་སྐུ་འཕྲེང་རྣམས་བཞུགས་
སོ༑ ༑ སྡེ་འདིར་གྲྭ་ཚང་གསུམ་བྱུང་བའི་བླ་བརྒྱུད་རེ་རེ་ནས་བྲིས་ན་མང་
བས་མ་སྤྲོས་ལ། ཤར་རྩེའི་འཆད་ཉན་པ་དང་པོ་ཤངས་སྟོན་དྲི་མེད་བཤེས་
གཉེན་དང༌། དྲུག་པ་བློ་གྲོས་རྒྱ་མཚོ་དང་། དཀྱིལ་ཁང་ནས། བརྒྱད་པ་
ཤཱནྟི་པ་བློ་གྲོས་རྒྱལ་མཚན་དང་། བཅུ་བ་བསྟན་པ་དར་བཟང་། ཐོས་
བས མ་གླིང་ནས། དང་པོ་ཀུན་མཁྱེན་ཆོས་འབྱོར་དཔལ་བཟང་། བ ཞི་བ་ཁྱུང་
ཕྲུག་བྱམས་པ་བཀྲ་ཤིས་རྣམས་ཀྱིས་དབུ་ཕར་སོགས་ཀྱི་ཡིག་ཆ་ལེགས་པར་་་་་
མཛད་འདུག རྒྱལ་བ་དགེ་འདུན་གྲུབ་ཀྱིས་སྔགས་གྲྭ་འཛུགས་པའི་དགོངས་
གཏད་ཡོད་ཀྱང་མ་གྲུབ་པ་ལ། པཎ་ཆེན་ཐམས་ཅད་མཁྱེན་པ་བློ་བཟང་ཆོས་
ཀྱི་རྒྱལ་མཚན་གྱིས་སྔགས་གྲྭ་འཛུགས་པ་མཛད་པས། སྔགས་ཆེན་རྡོ་རྗེ་
འཛིན་པ་དཀོན་མཆོག་རྒྱལ་མཚན་སོགས་ཚད་ལྡན་འགའ་ཞིག་བྱུང་སྣང་ངོ་།།
དེ་ལྟར་དབུས་གཙང་གི་ཆོས་སྡེ་ཆེན་པོ་བཞི་ལ་བརྟེན་ནས་དགེ་ལུགས་པའི་་་་
དགོན་སྒྲུབ་སྡེ་གསར་བ་མང་དུ་འཕེལ་ཞིང༌། གྲུབ་མཐའ་གཞན་གྱི་ཆོས་སྡེ་
དུ་མ་ཞིག་ ཀྱང་དགེ་ལུགས་པར་གནས་འགྱུར་ཏེ། གངས་ཅན་མཐའ་དབུས་
མེད་པར་རྗེ་བླ་མའི་རིང་ལུགས་འཛིན་པས་ཁྱབ་པར་གྱུར་ཏེ་ཞིབ་པར་ཆོས་་་་
འབྱུང་རྣམས་སུ་བལྟ་བར་བྱའོ། །



329
གཉིས་པ་གྲུབ་མཐའ་སོ་སོའི་བྱུང་ཚུལ།
སྟོད་མངའ་རིས་དང༌། སྨད་མདོ་ཁམས་ཀྱི་ལྗོངས་སུ་རྗེའི་བསྟན་པ་
དར་བ་ནི་ཐོག་མར་ཤེར་བཟང་གཉིས་ཀྱི་བཀའ་དྲིན་ཡིན་ཏེ།
རྗེའི་དངོས་སློབ་སྟོད་ཤེས་རབ་བཟང་པོས་ཆུ་བོ་སི་ཏཱའི་ཆུ་བརྒྱུད་་་་༌༌༌
མངའ་རིས་མང་ཡུལ་དུ་སྟག་མོའི་ཆོས་སྡེ་དང་། དེའི་དབོན་པོ་ཤེས་རབ་
པས་ཁྲིག་སེའི་ཆོས་སྡེ་བཏབ་པ་དར་རྒྱས་ཆེ་ཞིང་། ཟངས་དཀར་ཆོས་སྡེར་
ཡང་རྗེའི་ཆོས་ལུགས་བཙུགས། གཞན་ཡང་གུ་གེ་ངག་དབང་གྲ གས་པ།
གུ་གེ་བདག་པོ་བཀྲ་ཤིས་འོད་སྡེ་དང་། ཁྲི་རྣམ་རྒྱལ་འོད་དང་། ཤཱཀྱ་འོད་
མཆེད་གསུམ་གྱི་བླ་མར་གྱུར་ཏེ་ལོ་ཆེན་རིན་ཆེན་བཟང་པོའི་གདན་ས་མཐོ་་་
ལྡིང་གསེར་གྱི་ལྷ་ཁང་ དང༌། རྩ་རམ་གྱི་ཆོས་སྡེ་འབྲི་ལྡན་དང༌། བློས་སྟང་
སོགས་དགོན་རྙིང་མང་པོར་རྗེའི་ལུགས་བཟང་བཙུགས་ཏེ་རྒྱས་པར་བྱས། །
མཁས་གྲུབ་རྗེའི་སློབ་མ་གསང་ཕུ་བ་ལྷ་དབང་བློ་གྲོས་ཀྱིས། ལྷ་བླ་མ་བྱང་
ཆུབ་འོད་ཀྱི་གཅེན་པོ་འོད་ལྡེས་བཞེངས་པའི་དཔེ་ཐུབ་ཀྱི་ལྷ་ཁང་ཞིག་གསོས་
དང་། བར་སྐྱ་ཆོས་སྡེ་དང༌། ལི་གིང་ཆོས་སྡེ་གཉིས་བཏབ། དེ་ནས་ཆོས་
སྡེ་གསར་བ་མང་དུ་འཕེལ་ཞིང་། རྙིང་བ་ཕལ་ཆེར་དགེ་ལུགས་པའི་གྲུབ་
མཐའ་འཛིན་པར་གྱུར་པས་མངའ་རིས་ཀྱི་ཡུལ་ཐམས་ཅད་དགེ་ལུགས་པས་་་
ཁྱབ་པར་གྱུར།།
མདོ་ཁམས་སུ་རྗེའི་བསྟན་པ་ཐོག་མར་དར་བར་བྱེད་པ་བོ་ནི་སྨད་ཤེས་
རབ་བཟང་པོ་ཡིན་ཏེ། སེ་ར་ཐེག་ཆེན་གླིང་དུ་བྱམས་ཆེན་ཆོས་རྗེའི་གདན་
སར༑ ཆོས་རྗེ་དར་རྒྱས་བཟང་པོ་བཞུགས་སྐབས། སྨད་བྱང་སེམས་ཤེས་
རབ་བཟང་པོས་ཟུར་ཆོས་པ་མཛད་ནས། རྗེ་ཡབ་སྲས་ཀྱི་ཕྱག་སྲོལ་ལྟར་



，
330 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བཤད་པས་མཁས་མང་རྒྱ་མཚོ་ལྟ་བུ་འདུས་པའི་ཚེ། ཁོང་གི་ཐུགས་ལ་ཁོ་
རང་འཁྲུངས་ཡུལ་ཀརྨའི་ཕྱོགས་སུ་ཕེབས་ཏེ་འདུལ་ཁྲི མས་རྣམ་པར་དག་་་་་་
པའི་ཆ་ལུགས་འདི་ལ་གནས་ནས། ཆོས་བརྒྱུད་དང་ལྟ་སྤྱོད་རྣམས་བཅོས་
ན་རྗེ་རིན་པོ་ཆེའི་བསྟན་པ་དང་། སེམས་ཅན་ལ་ཕན་ཐོགས་རྒྱ་ཆེན་པོ་
འབྱུང་ངམ་དགོངས་པ་ཞིག་བྱུང་བས། ཀུན་མཁྱེན་བྱང་འབུམ་པའི་མངོན་
ཤེས་ཀྱིས་མཁྱེན་ཏེ། བྱང་སེམས་པ་གདན་དྲངས་ཞབས་ཏོག་བཟང་པོ་
གནང་༑ སྣམ་བུ་དང་དབུ་ཞྭ་གནང་ནས། འཕྲོས་གཞན་གང་ཡང་མེད་
པར་ཁྱེད་མགྱོགས་ཙམ་ཁམས་སུ་ཕེབས་རྒྱུ་ཡིན་འདུག་པས་ཁམས་ཕྱོགས་ཀྱི་ས་
བསྟན་པ་ལ་གང་ཕན་མཛོད་གསུངས། ཤེས་རབ་བཟང་པོའི་ཐུགས་ལ་ང་
ཁམས་ཕྱོགས་སུ་མགྱོ གས་པར་འགྲོ་བའི་སྐད་ཆ་ཅི་ཡང་མེད་པ་ལ་འདི་ལྟར་་་་་
གསུང་བ། ང་འདིར་བསྡད་པ་མི་འཐད་པ་ཡིན་ནམ། གང་ལྟར་རྒྱལ་ཚབ་
རིན་པོ་ཆེ་ལ་ཞུས་ན་རེ་ཞིག་སྡོད་གསུང་ཨེ་ཡོང་སྙམ་ནས། དགའ་ལྡན་དུ་
ཕེབས་ཏེ་རྒྱལ་ཚབ་རིན་པོ་ཆེ་ལ་གནས་ཚུལ་ཞུས་པས། ཤོལ་འདེབས་པ་ལྟ་
ཅི་སྨོས། ཁོམས་ལ་འབྱོན་པ་ཤིན་ཏུ་ལེགས། ཁམས་ཕྱོགས་སུ་རི་བོ་ཞེས་པ་
ཞིག་གྲགས་པ། དེའི་ཉེ་སྐོར་གཅིག་ན་ཁྱོད་ཀྱི་གདུལ་བྱ་དང་འཕྲིན་ལས་
ཆེན་པོ་འོང་བ་ཡོད་གསུངས་ནས་ལུང་བསྟན་དང་རྫོང་བ་གནང་། ཕྱིས་
ཆབ་མདོ་དགོན་པ་བཏབ། མཚན་ཉིད་ཀྱི་བཤད་གྲྭ་བཙུགས་པས་གྲྭ་བ་
སུམ་སྟོང་ཙམ་འདུས་ཏེ་བར་ཁམས་མདོ་སྨད་དུ་འགྲོ་དོན་རྒྱ་ཆེར་བྱུང་བས།
ཀུན་མཁྱེན་བྱང་ཆུབ་འབུམ་པའི་མངོན་ཤེས་ལ་ངེས་པ་བརྙེད་པ་བྱུང༌། དེ་
ནས་རྗེའི་དངོས་སློབ་ཀུ་ཅོར་རྟོ གས་ལྡན་པའམ་རྣལ་འབྱོར་བ་འོད་དཔག་་་་་་



གཉིས་པ་གྲུབ་མཐའ་སོ་སོའི་བྱུང་ཚུལ། 331
རྡོ་རྗེའི་སྲས་སུ་རྒྱལ་བ་འཕགས་པ་ལྷ་འཁྲུངས་ཤིང་། དེ་ཉིད་ཀྱི་སྤྲུལ་སྐུ་རིམ་
པར་བྱོན་པ་དང་། འཕ གས་པ་ལྷའི་སློབ་མ་ཞི་བ་བཟང་པོ་དང་། ལྕགས་
ར་སྤྲུལ་སྐུ་དང་། རྒྱུ་ར་སྤྲུལ་སྐུ་རྣམས་ ཀྱི་སྐྱེ་བརྒྱུད་དང༌། བ་སོ་ཆོས་ཀྱི་རྒྱལ་
མཚན་གྱི་སྤྲུལ་སྐུ་རྟ་ཚག་རྗེ་རིམ་བྱོན་དང་། རྗེའི་དངོས་སློབ་གུ་ཤྲཱི་དཔལ་
ལྡན་དོན་གྲུབ་ཀྱི་སྐྱེ་བརྒྱུད། སྟག་ཕུ་སྤྲུལ་སྐུ་རྣམས་དང་། རྔོག་ལོ་ཙཱ་བ་བློ་
ལྡན་ཤེས་རབ། ལེགས་པའི་ཤེས་རབ་ཀྱི་སྐྱེ་བ་བྲག་གཡབ་སྤྲུལ་སྐུ་ཆེ་ཚང་
དང་། ཆུང་ཚང་གཉིས་སོགས་དམ་པའི་སྐྱེས་རབས་ཀྱི་ཕྲེང་བ་འཛིན་པའི་
སྐྱེས་ཆེན་དུ་མ་དང༌། གཞན་ཡང་མཁས་པ་དང་གྲུབ་པའི་སྐྱེ་བོ་མང་དུ་
བྱོན་པ་རྣམས་ཀྱིས་ཡུལ་ཕྱོགས་ཐ་དད་པ་མང་པོར་དགེ་འདུན་གྱི་སྡེ་བཙུགས་
ནས་བཤད་སྒྲུབ་ཀྱི་བསྟན་པ་སྤེལ་བར་མཛད་པས། སྒང་དྲུག རོང་དགུ
ཤོད་བཅུ། རུ་གསུམ་དུ་གྲགས་པའི་ཁམས་ཀྱི་ཆ་ཐམས་ཅད་དུ་དགེ་ལུགས་
པའི་བསྟན་པ་དར་བར་གྱུར་ཏོ། །
མདོ་སྨད་ཨ་མདོའི་ཕྱོགས་སུ་ཆོས་རྗེ་དོན་གྲུབ་རིན་ཆེན་གྱིས་བྱ་ཁྱུང་་་་
བྲག་ཏུ་ཆོས་སྡེ་བཏབ། རྒྱལ་བ་ཙོང་ཁ་པའི་འཁྲུངས་གནས་སུ་སྐུ་འབུམ་གྱི་
མཆོད་རྟེན་བཞུགས་པར་གྲོང་དང་འདྲེས་མར་དགེ་འདུན་མི་མང་ཙམ་་་་་་་
ཆགས་པ། རྒྱལ་བ་བསོད་ནམས་རྒྱ་མཚོ་དེར་ཕེ བས་དུས་ཞལ་ཏ་མཛད་པ་
བཞིན༑ འདུལ་བ་ཆོས་རྗེ་འོད་ཟེར་རྒྱ་མཚོས་གཙང་དགོན་གྱི་གྲྭ་ཚང་
བཙུགས༑ བླ་རབས་འགའ་སོང་བའི་རྗེས་སུ་མཚན་ཉིད་ཀྱི་འཆད་ཉན་
དང༌། རྒྱུད་གྲྭ་ཚུགས་ཤིང་། ཕྱིས་སུ་གསོ་བ་རིག་པའི་གྲྭ་ཚང་ཞིག་ཀྱང་
བཙུ གས་སོ། །



332 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རྒྱལ་དབང་བཞི་བ་ཡོན་ཏན་རྒྱ་མཚོས་རྒྱལ་བའི་སྲས་པོ་དོན་ཡོད་ཆོས་་
ཀྱི་རྒྱ་མཚོ་མདོ་སྨད་དུ་ཆོས་སྡེ་འཛུགས་པར་བཏང་བ་བཞིན། རྒྱལ་སྲས་
རིན་པོ་ཆེས་དགོན་ལུང་བྱམས་པ་གླིང་བཏབ་ནས་འཆད་ཉན་འཛུགས་པ་་་་་
མཛད་པས་ཕྱོགས་འདིར་མཚན་ཉིད་བཤད་གྲྭ་བྱུང་བའི་ཐོག་མ་ཡིན་ཅིང་།
ཕྱིས་སུ་རྗེ་འཇམ་དབྱངས་བཞད་པས་རྒྱུད་གྲྭ་བཙུགས། ཆོས་སྡེ་འདི་ནས་
བསྟན་པ་ལ་ཕན་པའི་སྐྱེས་ཆེན་མང་དུ་ཐོན། ཁྱད་པར་དུ་ལྕང་སྐྱ་ངག་
དབང་བློ་བཟང་ཆོས་ལྡན་དང་། རྗེ་ཐུའུ་བཀྭན་པ་ངག་དབང་ཆོས་ཀྱི་རྒྱ་
མཚོ༑ ཐམས་ཅད་མཁྱེན་པ་རོལ་བའི་རྡོ་རྗེ་རྣམས་རིམ་བཞིན་ཤར་ཕྱོགས་
འཇམ་དབྱངས་གོང་མ་ཆེན་པོའི་མཆོད་ཡུལ་དུ་བཞུགས་ནས་རི་བོ་དགེ་ལྡན་་་
པའི་བསྟན་པའི་སྲོག་འཛིན་པར་མཛད། དགོན་ལུང་གི་མཁན་པོ་བཅུ་བ་
བླ་མ་བཙན་པོ་བ་དོན་གྲུབ་རྒྱ་མཚོས་གསེར་ཁོག་ཏུ་ཆོས་སྡེ་ཆེན་པོ་དགའ་་་་༌་
ལྡན་དམ་ཆོས་གླིང་བཏབ་པ། སྒོ་མང་སློབ་ཟུར་ཧོར་ངག་དབང་འཕྲིན་ལས་
ལྷུན་གྲུབ་ཀྱིས་བསྐྱངས་པས་འཕེལ་རྒྱས་སུ་ གྱུར་ཏེ་མཚན་ཉིད་གྲྭ་ཚང་གོང་་་་་་
འོག་གཉིས། སྔགས་པ་སྨན་པ་སྟེ་གྲྭ་ཚང་བཞི་ཡོད་པ་སྨིན་གྲོལ་ནོ་མིན་ཧན་
སྐྱེ་འཕྲེང་རིམ་པས་སྐྱོང་བར་མཛད་དོ། །
རོང་བོ་ཆོས་རྗེ་རིན་པོ་ཆེར་གྲགས་པ་བློ་བཟང་བསྟན་པའི་རྒྱལ་མཚན་
གྱི་དབོན་པོ་དཀའ་བཅུ་རིན་པོ་ཆེར་གྲགས་པ་སྐལ་ལྡན་རྒྱ་མཚོ་ཞེས་སྐུ་ཚེ་་་
ཧྲིལ་བོར་རྗེ་བཙུན་མི་ལའི་རྣམ་ཐར་ལ་འགྲན་བཟོད་པའི་སྒྲུབ་པ་སྙིང་པོར་
མཛད་པས་གྲུབ་པའི་གོ་འཕང་མཐོན་པོ་ལ་མངའ་བརྙེས་པ་དེས། རང་གི
བླ་མའི་སྒྲུབ་གནས་སུ་རི་ཁྲོད་བཀྲ་ཤིས་འཁྱིལ་བཏབ། རོང་བོ་དགོན་ཆེན་
，



གཉིས་པ་གྲུབ་མཐའ་སོ་སོའི་བྱུང་ཚུལ། 333
དུ་འཆད་ཉན་བཙུགས། ཕྱིས་སུ་དུས་འཁོར་དང་རྒྱུད་གྲྭ་ཡང་ཚུགས་པ་ད་
ལྟ་འཕེལ་རྒྱས་སུ་ཡོད་ཅིང་། སྐལ་ལྡན་རྒྱ་མཚོའི་བུ་སློབ་མང་པོས་གྲུབ་སྡེ་
བཅོ་བརྒྱད་སོགས་བཏབ་པས་། ད་ལྟའི་དུས་སྡེ་མང་དུ་འཕེལ་ལོ། །
རྒྱུད་ཆེན་དཀོན་མཆོག་ཡར་འཕེལ། ལྕང་སྐྱ་རྡོ་རྗེ་འཆང་། རྗེ་འཇམ་
དབྱངས་བཞད་པ་སོགས་ཀྱི་སློབ་མའི་གཙོ་བོར་གྱུར་ཅིང་། གསུང་རབ་སྤྱི་
དང་རྒྱུད་སྡེའི་དོན་ལ་ནང་བྱན་ཆུད་པ་གཡེར་གཤོང་སྔགས་རམས་པ་འཇམ་་
དབྱངས་བློ་གྲོས་དེས་གཡེར་གཤོང་དུ་གྲྭ་ཚང་བཙུགས་ཤིང་། གདན་ས་དང་
ཕྱོགས་ཡས་མས་དུ་མར་དབང་ཁྲིད་མན་ངག་མང་དུ་གནང་། སྟོང་འཁོར་
བ་བསོད་ནམས་རྒྱ་མཚོ་སོགས་སློབ་བརྒྱུད་དང་། སྐྱེ་བརྒྱུད་བཟང་པོ་དུ་མ་
ཞིག་ཀྱང་ཐོན་ནོ། །
མཁས་གྲུབ་བྱེ་བའི་གཙུག་རྒྱན་འཇམ་དབྱངས་བཞད་པའི་རྡོ་རྗེས་མདོ་
སྨད་ལྷོ་རྒྱུད་དུ་ཆོས་སྡེ་ཆེན་པོ་བཀྲ་ཤིས་འཁྱིལ་བཏབ། མཁས་པ་ཆེན་པོ་
ངག་དབང་བཀྲ་ཤིས་ཀྱིས་ལེགས་པར་བསྐྱངས་ཤིང་ཡིག་ཆ་མང་དུ་མཛད།
འཇམ་དབྱངས་བླ་མ་དེ་ཉིད་སླར་ཡང་བསྟན་འགྲོའི་མགོན་དུ་བྱོན་པ་འཇམ་་
དབྱངས་ཆོས་ཀྱི་རྒྱལ་པོ་དཀོན་མཆོག་འཇིགས་མེད་དབང་པོས་ལུགས་གཉིས་
ཀྱི་སྒོ་ནས་ཡུན་རིང་སྐྱོང་བར་མཛད་པ་ནང་གསེས་ཐོས་བསམ་གླིང་། རྒྱུད་
པ༑ དུས་འཁོར་བ། སྨན་པ་བཅས་བཞི་ཡོད་ཅིང་། དེང་སང་མདོ་སྨད་
ཀྱི་བཤད་གྲྭ་ཀུན་ཀྱི་དབུས་ན་རྒྱལ་མཚན་གྱི་ཏོག་ལྟར་མངོན་པར་འཕགས་པ་
ལ་བུ་དགོན་བཤད་གྲྭ་དང་སྒྲུབ་གྲྭ་ཡང་ཆེས་མང་ངོ་། །
ཅོ་ནེའི་དཔོན་བརྒྱུད་དུ་འཁྲུངས་པ་ཆོས་རྗེ་རིན་ཆེན་ལྷུན་པོ་བྱ་བས་ཅོ་



334 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ནེར་དགོན་པ་བཏབ་པ། ཕྱིས་སུ་གྲགས་པ་བཤད་སྒྲུབ་ཏུ་གྲགས་པ་བརྩམས་
ཆོས་མང་པོ་ཅན་དེ་ཉིད་ཀྱིས་འཆད་ཉན་དང་རྒྱུད་གྲྭ་བཙུགས། དགོན་དེར་
བཀའ་བསྟན་འགྱུར་གྱི་པར་སོགས་བཞུགས་ཤིང་བུ་དགོན་ཀྱང་མང་ངོ༌། །
དེ་ལྟར་ཆོས་སྡེ་ཆེན་པོ་དེ་རྣམས་ལས་ལུས་ལས་ཡན་ལག་དང་ཉིང་ལག་གི་་་་་
ཚུལ་གྱིས་གྲྭ་སྒྲུབ་མང་དུ་འཕེལ་བས་མདོ་སྨད་ལྷོ་བྱང་གི་ས་ཆ་ཐམས་ཅད་་་་
གང་བར་གྱུར། ཨ་མདོའི་ཡུལ་དུ་སྔོན་གྱི་དུས་ས་སྐྱ་དང་བཀའ་བརྒྱུད་པའི་
ཆོས་བརྒྱུད་འཛིན་པ་རེ་གཉིས་བྱུང་འདུག་ཀྱང་། ད་ལྟ་ནི་དགེ་ལྡན་རིང་
ལུགས་འཛིན་པ་ཤ་སྟག་ཏུ་གྱུར་ཏོ། །
རྗེའི་བཤད་སྒྲུབ་ཀྱི་བསྟན་པ་མཐའ་དབུས་སུ་དར་ཚུལ་མདོ་ཙམ་དེ་་་་་་
བཞིན་ལ། བྱེ་བྲག་ཏུ་རྗེ་བླ་མའི་གསང་སྔགས་ཀྱི་བསྟན་པ་དར་བའི་ཚུལ་
མདོ་ཙམ་བཤད་ན། རྗེའི་སློབ་མ་གནམ་གྱིས་ས་བཀབ་ལྟ་བུར་བྱོན་པ་དེ་
དག་གི་ཁྲོད་ན་གསང་སྔགས་ཉམས་སུ་ལེན་པ་དང་། གཞན་ལ་འཆད་པ་
བསམ་གྱིས་མི་ཁྱབ་པ་བྱུང་ཡང་། འདུས་པའི་བཀའ་བབས་པས་གསང་
སྔགས་ཀྱི་བསྟན་པའི་འབྱུང་ཁུངས་སུ་གྱུར་པ་ནི། མཁས་གྲུབ་ཤེས་རབ་
སེང་གེ་སྟེ། བླ་མ་འདི་ནི་ཟབ་མོའི་ལྟ་བ་ཐུགས་ལ་འཁྲུངས་པ། བསྐྱེད་
རྫོགས་ཀྱི་ཏིང་ངེ་འཛིན་བརྟན་པོ་མངའ་བ། ཡི་དམ་གྱིས་བྱིན་གྱིས་བརླབས་
ཤིང་། ཆོས་སྐྱོང་གིས་འཕྲིན་ལས་སྒྲུབ་པ། རྗེའི་འཕྲིན་ལས་སྤེལ་བ་ལ་
སྨོན་ལམ་གྱི་མཐུ་ཅན་ཞིག་སྟེ། རྗེའི་གསང་བ་འདུས་པ་དང་འཁོར་ལོ་སྡོམ་
པའི་མན་ངག་མ་ལུས་པ་འཛིན་པ། སློབ་མ་གཞན་ལ་མེད་པའི་མན་ངག་
ཞལ་ཤེས་ཡི་གེ་མེད་པ་མང་པོ་ཡང་འདི་ལ་ཡོད་པ་ཡིན་ཞེས་གསུངས།



གཉིས་པ་གྲུབ་མཐའ་སོ་སོའི་བྱུང་ཚུལ། 335
འདི་ཉིད་ལ་རྗེ་བླ་མས་གསང་སྔགས་ཀྱི་བསྟན་པ་གཏད་ནས་སྤེལ་ བར་
མཛད་པའི་ཚུལ་ནི། རྗེ་རིན་པོ་ཆེས་བྱམས་ཆེན་ཆོས་རྗེ་ལ་རྒྱུད་གྲྭ་འཛུགས་
པའི་ཞལ་ཏ་གནངས་ནས་སེ་ར་རྩེ་ནས་རྗེས་འབྲང་གི་མཁས་པ་ཆེན་པོ་ཤིན་་་
ཏུ་མང་བར་གསང་བདེ་གཉིས་ཀྱི་རྩ་རྒྱུད་ཀྱི་དབུ་ནས་ཆོས་ཐུན་རེ་གནངས་
ནས༑ འགྲེལ་བ་བཞི་སྦྲགས་ཀྱི་གླེགས་བམ་ཕྱག་གིས་བཏེ གས་ནས། འདི་
བདག་ཐུབ་པ་སུ་ཡོད་ཅེས་ལན་གསུམ་གྱི་བར་གསུངས་ཀྱང་སུས་ཀྱང་ལན་ཞུ་
མ་ནུས་པ་ལ། རྗེ་ཤེས་རབ་སེང་གེ་མཁས་མང་རྒྱ་མཚོ་ལྟ་བུའི་དབུས་ནས་
བཞེངས་ཏེ་བདག་གིས་བགྱི་ཞེས་ཞུས་ཏེ་ཕྱག་ལན་གསུམ་མཛད་ནས་གླེགས་་་
བམ་བླངས། འབྲུག་པ་པད་དཀར་གྱི་ཆོས་འབྱུང་དུ། མཁས་གྲུབ་རྗེས་དེ་
ལ་ཁྲེལ་བགད་བྱས་ཞེས་བྲིས་འདུག་ཀྱང་། རྣམ་ཐར་ཆོས་འབྱུང་ག ཞན་
གཅིག་ནའང་མི་འདུག ཆོས་འབྱུང་དེ་ན། རོང་སྟོན་དང་རྒྱལ་ཚབ་དར་
མ་གཉིས་གསང་ཕུར་བརྩད་པས་རྒྱལ་རྔ་རོང་སྟོན་གྱིས་བརྡུངས་ཞེས་དང་།
དགེ་ལྡན་པ་རྣམས་རྒྱལ་ཚབ་དང་མཁས་གྲུབ་གཉིས་རྗེའི་སྲས་ཀྱི་ཐུ་བོར་བྱེད་
ཀྱང་ཁོ་བོས་བརྟགས་ན་དགེ་འདུན་གྲུབ་ཡིན་པར་སྣང་། ཞེས་སོགས་ཆ་
མེད་ཀྱི་རྒྱུས་གཏམ་འདོད་རྒྱལ་དུ་བྲིས་པ་འགའ་ཞིག་སྣང་སྟེ་འཕྲོས་དོན་ཙམ་
མོ། །
དེ་ནས་ཤེར་སེང་ལ་རྗེ་བདག་ཉིད་ཆེན་པོས། ཁྱོད་སྐྲག་མི་དགོས།
ངས་ཆོས་རྒྱལ་ལ་གཏོད་པ་ཡིན། ཁྱོད་གཙང་དུ་སོང་དང༌། རི་དྲིལ་བུ་ཁ་
སྦུབས་པ་འདྲ་བའི་སྟེང་ན་གཤིན་རྗེ་གཤེད་ཀྱི་རྣལ་འབྱོར་བ་ཡོད། དེས་
ཁྱོད་ཀྱི་བསྟན་པ་སྤེལ་བར་བྱེད། སྲིན་པོ་གན་རྐྱལ་དུ་བསྐྱེལ་བ་འདྲ་བའི་



336 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྟེང་ན་གནོད་སྦྱིན་མོ་ཡོད། དེས་ཀྱང་ཁྱོད་ཀྱི་བསྟན་པ་སྤེལ་བར་བྱེད། དེ་
ནས་ཁྱོད་རང་གིས་ཤེས་ཡོང་ཞེས་ལུང་བསྟན། དེ་ནས་དགེ་འདུན་གྲུབ་པ་
དང་བཅས་ཡབ་སྲས་གཉིས་གཙང་དུ་ཕེབས། འདུལ་འཛིན་བློ་གྲོས་སྦས་པས་
ཀྱང་ཡབ་སྲས་གཉིས་ལས་མདོ་སྔགས་ཀྱི་ཆོས་མང་དུ་གསན་ཅིང་། མཁས་
གྲུབ་ཀྱི་སློབ་མ་མང་དུ་འདུས་པ་རྣམས་ཀྱིས་གསང་སྔགས་ཀྱི་སྐོར་ཤེར་སེང་།
མཚན་ཉིད་ཀྱི་སྐོར་དགེ་འདུན་གྲུབ་ལ་གསན། འདུལ་འཛིན་པས་ཟུར་ཆོས་
པ་མཛད་དེ་འཆད་ཉན་ཤིན་ཏུ་འཕེལ་བ་བྱུང་། མཁས་གྲུབ་ནོར་བཟང་རྒྱུ་
མཚོའི་ཞལ་ནས། ང་རི་ཁུད་ན་གཞོན་པ་ཞིག་གི་དུས་ན་ཆོས་རྗེ་ཤེས་རབ་
སེང་གེ ཆོས་རྗེ་ཐམས་ཅད་མཁྱེན་པ། ཆོས་རྗེ་འདུལ་བ་བ། དེ་དག་
གི་བུ་ཆེན་དང་བཅས་པ་རི་ཁུད་ན་ལྷན་ཅིག་བཞུགས་འདུག་པ་མཐོང་སྟེ།
སྟོན་པ་འཁོར་བཅས་འཇིག་རྟེན་དུ་བྱོན་པ་འདྲ་བ་ཅིག་ཡོད་པ་ཡིན་ཞེས་་་་
གསུངས། དེ་ལྟར་འཆད་ཉན་འཕེལ་བར་བཞུགས་པའི་སྐབས་ཤིག་ཤེས་རབ་
སེང་གེའི་ཐུགས་དགོངས་ལ་སྔར་རྗེའི་དྲུང་དུ་རྒྱུད་སྤེལ་བའི་གཡར་དམ་ཕུལ་
བ་གློ་བུར་དུ་དྲན་པ་ལྟར་མཛད་ནས། གསང་བ་འདུས་པའི་རྒྱུད་ཀྱི་བཤད་
ཉན་མཛད་བཞིན་པའི་སྒོ་ནས་ལྷུན་པོ་རྩེར་བྱོན། ཆོས་སྡེའི་བླ་མ་འཕ གས་
འོད་ཡོན་ཏན་རྒྱ་མཚོ་འཁོར་བཅས་ཀྱིས་ཆོས་ཞུས། འདིས་རྒྱུད་འགྲེལ་སྒྲོན་
གསལ་རྣམ་ངེས་བྱ་བ་བརྩམས་ཤིང་རྒྱུད་ཀྱི་བཤད་སྲོལ་ལེགས་པར་བསྐྱངས།
རྗེས་ལུང་བསྟན་པའི་གཤིན་རྗེ་གཤེད་ཀྱི་རྣལ་འབྱོར་བ་འདི་ཡིན་པར་བྱེད།
ཆོས་སྡེ་དེར། རྗེའི་ལུགས་ཀྱི་སྒྲུབ་དཀྱིལ་ཕྱག་ལེན་དང་རྒྱུད་ཀྱི་བཤད་ཉན་
བཙུགས་ཏེ། རྟེན་འབྲེལ་ཞིག་ལ་དགོངས་ནས། རྗེ་རིན་པོ་ཆེས་གཏེར་ནས་



337
--
གཉིས་པ་གྲུབ་མཐའ་སོ་སོའི་བྱུང་ཚུལ།
བཞེས་པའི་ཆོས་རྒྱལ་གྱི་ཞལ་འབག་དབྱུག་ཞགས་དང་བཅས་འཇོག་པ་གནང་
བ་ད་ལྟའང་དེར་མཇལ་རྒྱུ་སྣང༌། དེ་ནས་སེང་གེ་རྩེར་ཕེབས། དེའི་དཔོན་
མོས་སྦྱིན་བདག་མཛད་ནས་ཆོས་སྡེར་སྔ་མ་བཞིན་སྒྲུབ་དཀྱིལ་ཕྱག་ལེན་དང་
རྒྱུད་ཀྱི་བ ཤད་ཉན་བཙུགས། རྗེའི་ལུང་བསྟན་གྱི་གནོད་སྦྱིན་མོ་ནི་དཔོན་
མོ་འདི་ཡིན་པར་སྣང་། སེང་གེ་རྩེར་བཞུགས་སྐབས་སྔ་མའི་ལུང་བསྟན་གྱི་
འཕྲོར༑ དེ་ནས་རང་གིས་ ཀྱང་ཤེས་ཡོང་གསུངས་པ་དང་མཐུན་པར་ཤེར་
སེང་རང་གི་དགོངས་བཅད་ཀྱིས་འདུལ་ནག་པར་སྲད་རྒྱུད་བཙུགས་པའི་ཞལ་
ཏ་ཕེབས་པ་ཡིན་ཏེ། ཉིན་གཅིག་སྐུ་མདུན་དུ་ཇ་གྲལ་གནང་བའི་གཡས་ཀྱི་
གྲལ་མགོར་རྗེ་དགེ་འདུན་གྲུབ། དེ་ནས་འདུལ་དཀར་བ་སོགས་དང་།
གཡོན་གྱི་གྲལ་མགོར་འདུལ་ནག་པ་དཔལ་ལྡན་བཟང་པོ་བཞུ གས་པར། རྗེ་
ཤེར་སེང་གིས་འདུལ་ནག་པ་ལ། ཁྱོད་ཀྱི་དགུང་སྙིང་གང་ཡིན་གསུངས་པས་
རྟ་ཡིན་ཞུས་པར། དེ་བཟང་། འཇིག་རྟེན་གྱི་གཏམ་དཔེར་གཡག་ཤི་སར་རྟ་
འཁྲབ་ཟེར་བས། ཁྱོད་སོང་ལ་གཡག་ཤི་ལུང་པར་རྒྱུད་ཀྱི་འཆད་ཉན་གྱིས་
ཤིག་གསུངས་ནས་རྗེའི་པཎ་ཞྭ་དང་གོས་བེར་གནངས་པས། འདི་རྗེ་དགེ་
འདུན་གྲུབ་པར་འོས། ངེད་ལ་རྗེའི་འགྲེལ་བ་བཞི་སྦྲགས་དང་ཤོག་ལྷུང་གནང་
དགོས་ཞུས་ནས་བླངས། གཡག་ཤི་ལུང་པར་ཡང་འབོད་པ་སྲིད་ཀྱི་ལུང་
པའི་ཕུར་བྱོན་ནས། སྲད་དགའ་ལྡན་ཕོ་བྲང་དུ་རྒྱུད་གྲྭ་ཚུགས་པས་གཙང་
སྟོད་རྒྱུད་པ་བྱུང་། ༈ འདུལ་ནག་པའི་རྗེས་ནས། རྒྱུད་ཆེན་དཀོན་མཆོག་
ཡར་འཕེལ་གྱི་བར་གདན་རབས་ཉེར་གཅིག་བྱོན་ཀྱང་ཆོས་བརྒྱུད་བར་མ་་་་
ཆད་དུ་བྱོན་པའི་བརྒྱུད་རིམ་ནི། འདུལ་ནག་པ། འཇམ་དབྱ ངས་དགེ་



338 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འདུན་འཕེལ། རྡོ་རྗེ་འཆང་བཀྲ་ཤིས་འཕ གས་པ། པཎ་ཆེན་བསམ་འགྲུབ་
རྒྱ་མཚོ། རྒྱུད་ཆེན་བརྩོན་འགྲུས་འཕགས་པ། མཁས་གྲུབ་རྡོ་རྗེ་བཟང་པོ།
རྒྱུད་ཆེན་སངས་རྒྱས་རྒྱ་མཚོ། རྒྱུད་ཆེན་དཀོན་མཆོག་རྒྱ་མཚོ། རྒྱུད་ཆེན་
དཀོན་མཆོག་ཡར་འཕེལ་གྱི་བར་བྱོན། རྒྱུད་ཆེན་དེ་རྣམས་བསྐྱེད་རྫོ གས་
ཀྱི་རྟོ གས་པ་མཐོན་པོ་བརྙེས་པ་ཤ་སྟག་ཏུ་སྣང་ཞིང་། རྒྱུད་ཀྱི་བཤད་པ་གཙོ་
བོར་འགྲེལ་བ་བཞི་སྦྲགས་དང༌། ཊཱི་ཀ་ཆེ་ཆུང་དང༌། འདུལ་ནག་པས་
མཛད་པའི་རྡོ་རྗེའི་ལམ་བསྒྲིགས་ཀྱང་ཆད་པར་མཛད་ལ། ཁྲིད་ཆེན་བརྒྱད་
དུ་གྲགས་པ་གསང་འདུས་རིམ་ལྔའི་དམར་ཁྲིད། བདེ་མཆོག་ལོ་དྲིལ་གྱི་ཁྲིད་
གཉིས། རྡོ་རྗེ་འཇིགས་བྱེད་ཀྱི་རྣལ་འབྱོར་བཞི་རིམ། དུས་འཁོར་གྱི་སྦྱོར་
དྲུག ཕྱག་རྡོར་འཁོར་ཆེན་གྱི་བྱིན་རླབས་བཞི་ལྡན། ནཱ་རོ་ཆོས་དྲུག འཕོ་
ཁྲིད་གསེར་གྱི་སྒོ་འབྱེད་རྣམས་འཆད་པར་མཛད་པ་ལས། བར་སྐབས་ཤིག་
ནས་འཁོར་ཆེན་དང་འཕོ་ཁྲིད་གཉིས་བཞག་ནས། ཁྲིད་ཆེན་གཞན་དྲུག་
འཆད་པས། ཕྱིས་སུ་སྲད་རྒྱུད་ལུགས་ཀྱི་ཁྲིད་ཆེན་དྲུག་དང༌། སྨད་རྒྱུད་
ལུགས་ཀྱི་ཁྲིད་ཆེན་བརྒྱད་ཅེས་གྲགས་སོ། །ཡན་ལག་གི་ཁྲིད་ལ། དྲུག་ཅུ་
བ་གསུམ་གྱི་ཁྲིད། འཁྲུལ་འཁོར་གྱི་ཁྲིད། སྦྱིན་སྲེག་དངོས་གྲུབ་རྒྱ་མཚོའི་
ཁྲིད་དེ་མན་ངག་གསུམ་དུ་གྲགས་པ་དང༌། མགོན་པོའི་གཏོར་ཆེན་གྱི་ཁྲིད།
གདུགས་དཀར་སོགས་ཟློག་ཆེན་བཞིའི་ཁྲིད་རྣམས་ཡོད་ཅིང་། གཞན་ཡང་
གསང་བདེ་འཇིགས་གསུམ་གྱི་བསྐྱེད་རྫོགས་གཙོ་བོའི་སྔགས་ཀྱི་མན་ངག་དུ་་་
མ་དང༌། བྱང་ཆུབ་ལམ་གྱི་རིམ་པའི་ཁྲིད་ལ་སོགས་པ་མདོ་སྔགས་ཀྱི་
གདམས་པ་ཤིན་ཏུ་ཟབ་པ་མང་པོ་ཞིག་བརྒྱུད་པ་འདི་ལ་ཡོད་པར་སྣང་ངོ༌།།



གཉིས་པ་གྲུབ་མཐའ་སོ་སོའི་བྱུང་ཚུལ།
339
རྒྱུད་ཆེན་དཀོན་མཆོག་ཡར་འཕེལ་ལ་སྲད་རྒྱུད་རང་ནས་སྔ་ཚར་གྱི་་་༌་
སློབ་མ་ཁ་ཤས་བྱུང་འདུག་ཀྱང་ཆོས་བརྒྱུད་ཟིན་པ་ཞིག་མ་ཐོན། སྐུ་ཚེའི་
སྨད་དུ་མེ་རྒན་བླ་མ་ངག་དབང་བློ་གྲོས་དང༌། ཞ་ལུ་མཁན་ཆེན་འཇམ་
དབྱངས་བསྟན་འཛིན་གཉིས་ཞབས་ལ་གཏུགས་ནའང་། གསང་འདུས་ཀྱི་
དབང་བཤད་སོགས་གནད་ཆེ་བ་རྣམས་མ་གསན། དགུང་ལོ་བརྒྱད་ཅུའི་
སྐབས་ཀུན་མཁྱེན་འཇམ་དབྱངས་བཞད་པའི་རྡོ་རྗེ་དང༌། གྱ་གཅིག་ལ་ལྕང་
སྐྱ་རྡོ་རྗེ་འཆང་ངག་དབང་བློ་བཟང་ཆོས་ལྡན་དང༌། ཐང་སག་པ་དངོས་
གྲུབ་རྒྱ་མཚོ་རྣམས་དབུས་ནས་ཆེད་གཏད་ཀྱིས་བྱོན་ནས་ཞབས་ལ་གཏུགས་་་
པས། གསང་བ་འདུས་པའི་དབང་དང་རྒྱུད་ཀྱི་བཤད་པ། རིམ་གཉིས་ཀྱི་
ཁྲིད་ཀྱིས་གཙོས་པའི་སྲད་རྒྱུད་ཀྱི་གདམས་པ་རྣམས་བུམ་པ་གང་བྱོའི་ཚུལ་་་
གྱིས་གནང་། མི་རིང་བར་རྒྱུད་ཆེན་ཉིད་ཞི་བར་ གཤེགས་སྣང་སྟེ་ཆོས་བདག་
པོ་ལ་སྤྲོད་ཀྱི་བར་དུ་བསྒུགས་ནས་བཞུགས་པ་ལྟ་བུར་སེམས་སོ།།
དམ་པ་འདི་གསུམ་གྱིས་སྨད་རྒྱུད་དང་དབེན་ས་བརྒྱུད་པ་ལས་འོངས་་་
པའི་མདོ་སྔགས་ཀྱི་གདམས་པ་རྣམས་ཀྱང་མ་ཚང་བ་མེད་པར་གསན་ནས་་་་
གདམས་པའི་ཆུ་བོ་གཅིག་ཏུ་འདྲེས་པ་ལ། རྗེ་ངག་དབང་ཆོས་ལྡན་དང་།
འཇམ་དབྱངས་བཞད་པའི་རྡོ་རྗེ་གཉིས་ཀྱིས་ཡིག་ཆའང་མང་དུ་མཛད་ཅིང་།
ཐང་སག་པས་ཀྱང་འཇིགས་བྱེད་ཀྱི་བསྐྱེད་རྫོགས་སོགས་མཛད། དེ་ནས་
གྲུབ་མཆོག་འཇམ་དབྱ ངས་བདེ་བའི་རྡོ་རྗེ། ་གུར་སྨོན་པ་དོན་ཡོད་མཁས་
གྲུབ། རྗེ་ཕུར་བུ་ལྕོག་པ་ཆེན་པོ། ཁྲི་ཆེན་ངག་དབང་མཆོག་ལྡན། རྒྱལ་
བ་སྐལ་བཟང་རྒྱལ་མཚོ། ལྕང་སྐྱ་ཐམས་ཅད་མཁྱེན་པ་རོལ་བའི་རྡོ་རྗེ་སོགས་



340 ་ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཀྱིས་མཐའ་དབུས་ཀྱི་ཡུལ་གྲུ་ཐམས་ཅད་དུ་དར་ཞིང་རྒྱས་པར་མཛད་དོ།།
མཁས་གྲུབ་ཤེས་རབ་སེང་གེས་སྲད་རྒྱུད་ཚུགས་ནས་སླར་དབུས་སུ་བྱོན་ནས་་
རྒྱུད་སྨད་པ་བཙུགས་ཏེ་རྒྱུད་ཀྱི་རྒྱལ་པོའི་འཆད་ཉན་མཛད། གཙོ་བོར་
གསང་བ་འདུས་པ་དང༌། ཁྲིད་ཆེན་བརྒྱད་སོགས་འཆད་སྤེལ་གྱི་སྒོ་ནས་རྗེ་
བླ་མའི་གསང་སྔགས་ཀྱི་བསྟན་པ་དར་རྒྱས་སུ་མཛད། དེ་རྗེས་རྒྱུད་པ་སྦྱིན་
པ་དཔལ་བ་ཁྲིར་བཞུགས་ནས་འཆད་ཉན་དང་རྒྱུད་ཊཱིཀ་རྩོམ་པ་མཛད།
དེ་ནས་བརྒྱུད་པ་ཟིན་ངེས་ཀྱི་བླ་རབས་མང་དུ་བྱོན་ཞིང་ཁྲིད་ཡིག་སོགས་་་་་
བརྩམས་པའང་མང་བ་ལས་དྭགས་པོ་ནམ་མཁའ་གྲགས་ཀྱི་གསང་འདུས་་་་་
བསྐྱེད་རྫོགས་དར་རྒྱས་ཆེ་བར་སྣང་ངོ༌།།
རྗེ་ཤེར་སེང་ཞབས་ལ་ཐུག་ཙམ་གྱི་གནས་རྙིང་བ་ཀུན་དགའ་དོན་གྲུབ་་
རྒྱུད་ལ་ཕེབས་ནས། སྦྱིན་པ་དཔལ་བ་ལས་རྒྱུད་འགྲེལ་མན་ངག་རྣམས་
གསན༑ སྦྱིན་པ་དཔལ་བའི་རྗེས་སུ། གྲགས་བཟང་བ་ཁྲིར་བཞུགས་པས་
གཉིས་ཀ་ལོ་སྔ་ཕྱིར་གཤེགས་པ་ན། རྒྱུད་ཀྱི་འཆད་ཉན་པ་ཁོང་ལ་འོས་པ་
ཡིན་ཀྱང་། དབུ་མཛད་དོན་ཡོད་སོགས་ཀྱིས་ཀྲེའུ་བཀྲ་ཤིས་རྒྱལ་མཚན་པ་
བསྐོས་པ་ཐུགས་ཅུང་ཟད་མ་རངས་པའི་རྣམ་པས། རྒྱུད་པའི་ནང་རྟེན་
མགོན་ཐང་དང་ཀ་པཱ་ལ་བསྣམས་ནས་དབུས་སྟོད་དུ་བྱོན། ཐོག་མར་དཔོན་
སློབ་དྲུག་དང༌། དེ་ནས་སུམ་ཅུ་སོ་གཉིས་བྱུང་བས་འདུས་པའི་ལྷ་གྲངས་
དང་མཉམ་པའི་རྟེན་འབྲེལ་འགྲིགས། བཀྲས་རྒྱན་པའི་རྗེས་སུ་བརྒྱུད་པའི་
སློབ་དཔོན་དུ་སྤྱན་དྲངས་ཀྱང་མ་བྱོན་པར་རྒྱུད་ཀྱི་བཤད་པ་བཙུགས་པས་་་་
མོའི་བཞིན་གྲྭ་ཚོགས་ཇེ་འཕེལ་དུ་སོང་བ་རྒྱུད་ཆེན་རང་གིས་ལོ་བཅུ་གསུམ་་



341
གཉིས་པ་གྲུབ་མཐའ་སོ་སོའི་བྱུང་ཚུལ།
གྱི་བར་བསྐྱངས་པས་དབུས་ཀྱི་རྒྱུད་སྟོད་གྲྭ་ཚང་འདི་བྱུང་ཞིང་། བླ་རབས་
རིམ་པར་བྱོན་པ་ལས་པཎ་ཆེན་བསོད་ནམས་གྲགས་པ་དང༌། སྒོམ་སྡེ་ནམ་
མཁའ་རྒྱལ་མཚན། རྗེ་དཀོན་མཆོག་ཆོས་འཕེལ་སོགས་འཕྲིན་ལས་རྒྱ་ཆེ་
བའང་འགའ་ཞིག་བྱུང་ངོ༌།།
བཀྲ་ཤིས་ལྷུན་པོའི་མཚན་ཉིད་ཀྱི་བཤད་གྲྭ་ཆེན་པོའི་གཞི་འདིང་་་་་་
བོ་ཡང་རྗེ་ཤེར་སེང་ཡིན་ཅིང་། གཙང་དབུས་སུ་རྒྱུད་ཀྱི་བཤད་ཉན་བཙུགས་
པ་དེང་སང་གི་བར་དུ་མ་ཉམས་པ་འདི་བཞིན་ཡིན་པས། ཆོས་རྗེ་ཡིད་བཟང་
རྩེ་བས། རྗེའི་སློབ་མ་ལ་སྣར་ཐང་བ་ཤེས་རབ་སེང་གེ་ལས་འཕྲིན་ལས་ཆེ་
བ་མ་བྱུང་ཞེས་བསྔགས་པའང་དོན་ལ་གནས་སོ།།
གསུང་རྩོམ་ཡང་རྣམ་འགྲེལ་ཊཱི་ཀ ལྟ་ཁྲིད། རྩ་རྒྱུད་ཀྱི་ཊཱི་ཀ་སོགས་
མཛད༔ ཞལ་སློབ་ཀྱང་ཐམས་ཅད་མཁྱེན་པ་དགེ་འདུན་གྲུབ། འཕ གས་
འོད་པ། རྒྱུད་པ་སྦྱིན་པ་དཔལ། རྗེ་སྨོན་ལམ་དཔལ་བ། འདུལ་དཀར་
ནག་གཉིས་སོགས་མཁས་གྲུབ་གྲགས་ཆེ་བ་མང་པོ་སྣང་ངོ༌།།
གཞན་ཡང་རྗེ་བཟང་པོ་བཀྲ་ཤིས་ཀྱིས་ཀྱང་རྒྱུད་འགྲེལ་མང་དུ་བཤད།
གནས་བརྟན་དོན་གྲུབ་དཔལ་གྱིས་ལྷོ་བྲག་ཏུ་སྒྲོན་གསལ་གྱི་བཤད་པ་་་་་་་་་
བཙུགས༑ ཆོས་རྗེ་ཟླ་རྒྱན་པས་ཉི་ལྡིངས་དང་། རྫིང་ཕྱིའི་ཕྱོ གས་སུ་རྒྱུད་ཀྱི་
བཤད་ཉན་མཛད། ཕྱིས་སུ་མདོ་ཁམས་སུ་རྒྱུད་སྟོད་སྨད་ཀྱི་རྗེས་སུ་འབྲངས་
པའི་གྲྭ་ཚང་མང་དུ་འཕེལ་ཏེ། རྗེ་བླ་མའི་བཤད་སྲོལ་གྱི་འདུས་པའི་འཆད་
ཉན་ཕྱོགས་ཐམས་ཅད་དུ་དར་བར་གྱུར་ཏོ།།
དབེན་ས་བཀའ་བརྒྱུད་བྱོན་ཚུལ་ནི། རི་བོ་དགེ་ལྡན་དུ་རྟོ གས་ལྡན་



-
--
--
342 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འཇམ་དཔལ་རྒྱ་མཚོ་དང༌། སྐལ་ལྡན་གྱི་སློབ་མ་ལྔ་དྲུག་ཙམ་གྱིས་རྗེ་བཙུན་
འཇམ་དབྱངས་དང༌། རྗེ་བླ་མ་ཉིད་ལ་ཞུས་པའི་ལུང་བསྟན་མང་པོ་དང༌།
ཡང་རྗེ་བཙུན་འཇམ་དབྱངས་དང་རྗེ་ཉིད་ཀྱིས་གསུངས་པའི་སྙན་བརྒྱུད་ཀྱི་་་
མན་ངག་ཁྱད་པར་ཅན་སྤྲུལ་པའི་གླེགས་བམ་དུ་གྲགས་པའི་དོན་རགས་པ་་་་
འགའ་ཞིག་མཁས་གྲུབ་ཐམས་ཅད་མཁྱེན་པ་ལ་ཡང་མངའ་ཞིང་། ཡོངས་
སུ་རྫོ གས་པ་སྤྲུལ་པའི་གླེགས་བམ་དང་བཅས་པ་བླ་མ་རྟོགས་ལྡན་འཇམ་་་་་༠༠
དཔལ་རྒྱ་མཚོ་ཁོ་ན་ལས་གཞན་སུ་ལའང་མ་གནངས། དེ་ནས་པཎ་ཆེན་ཆོས་
ཀྱི་རྒྱལ་མཚན་གྱིས་མཁས་གྲུབ་རྗེ་ལ་བཞུགས་པ་རྣམས་ཞུས་ཤིང༌། ཁྱད་པར་
དུ་རྟོགས་ལྡན་འཇམ་དཔལ་རྒྱ་མཚོ་ཉིད་ལ་ཡོངས་སུ་རྫོགས་པ་ཞུས། པཎ་
ཆེན་ཆོས་ཀྱི་རྒྱལ་མཚན་གྱིས། སྣོད་ལྡན་གྱི་གང་ཟག་གསུམ་མ་གཏོགས་པ་
སུ་ལ་ཡང་མ་གསུངས་ཤིང༌། གསུམ་པོ་དེ་ལ་ཡང་། ཚེ་འདིའི་བྱ་བ་བློས་
བ ཏང་ བའི་སྣོད་ལྡན་གྱི་སློབ་མ་རེ་གཉིས་ཙམ་བྱུང་ན་གདམས་པ་འདི་ཤོད། །
གཞན་སུ་ལ་ཡང་ཡོད་པའི་གཏམ་ཙམ་ཡང་མ་སྨྲ་ཞེས། ཡི་དམ་མཁའ་འགྲོ་
ཆོས་སྐྱོང་དཔང་བཙུགས་ཀྱི་བཀའ་རྒྱ་ཤིན་ཏུ་དམ་པར་མཛད་དོ།།
སློབ་མ་དེ་གསུམ་ལ་རྡོ་རྗེ་མཆེད་གསུམ་དུ་གྲགས་ཏེ། གྲུབ་ཆེན་ཆོས་ཀྱི་
རྡོ་རྗེ། སྟོད་ལུང་བ་དཔལ་ལྡན་རྡོ་རྗེ། ཁམས་པ་རིན་ཆེན་རྡོ་རྗེ་དང་གསུམ་
མོ༑ ༑ ཕྱི་མ་འདིའི་མཚན་རྡོ་རྗེ་དཔལ་ཞེས་བྲིས་པའང་སྣང་། རྒྱལ་དབང་
ལྔ་བ་ཆེན་པོ ས་ཚེ་དབང་རྡོ་རྗེ་སྲོག་ཤིང་གི་ལོ་རྒྱུས་སུ། གྲུབ་ཆེན་ཆོས་ཀྱི་རྡོ་རྗེ་
ཉང་སྟོད་པ་ནམ་ཇོ་མོ་ལྷ་རིའི་པདྨ་ཕུག་ཏུ་བཞུགས། སྟོད་ལུང་པ་དཔལ་ལྡན་
རྡོ་རྗེ་གྲིབ་ཀྱི་རྒྱུ་བྲག་རྡོ་རྗེ་བརྩེགས་པའི་གཞལ་ཡས་སུ་བཞུགས། ཁམས་པ་
-



343
གཉིས་པ་གྲུབ་མཐའ་སོ་སོའི་བྱུང་ཚུལ།
ཡེ་ཤེས་འཕན་ཡུལ་འཇོག་པོའི་ཕུའི་དབེན་གནས་སུ་བཞུགས་ཤིང་འཆི་མེད་་
རྡོ་རྗེའི་སྐུ་སྐལ་དམན་གྱིས་བལྟར་མི་སྣང་བར་གསུངས། དཔལ་ལྡན་རྡོ་རྗེ་
འབྲས་སྤུ ངས་ཀྱི་དབེན་དགོན་དགེ་འཕེལ་གྱི་གནས་སུ་བཞུགས་པར་བཤད་་་
པའང་འདུག་ལ། རྒྱལ་བ་བསོད་ནམས་རྒྱ་མཚོའི་རྣམ་ཐར་དུ། གྲུབ་ཆེན་
དཔལ་ལྡན་རྡོ་རྗེ་ཞེས་པ་འཇའ་ལུས་བརྙེས་པ་དེ་ལ་གཟིམས་ཆུང་ཉི་འོད་དུ་་་
བདེ་མཆོག་ལཱུ་ཧི་པའི་དབང་གསན་པ་དང་། གྲུབ་ཆེན་རང་གིས་སློབ་དཔོན་
པདྨ་ལ་དངོས་སུ་གསན་པའི་ཚེ་དབང་ཕུལ་ཞེས་འབྱུང་། གྲུབ་ཆེན་ཆོས་ཀྱི་རྡོ་
རྗེ་ནི། རྣམ་དག་འོད་གསལ་ལྷ་ཡི་ལམ་ལས་འོངས། །འཆི་མེད་རྡོ་རྗེའི་
འཇའ་ཚོན་ལུས་བཟུང་ནས། བཞེད་དགུའི་རོལ་པས་འགྲོ་བ་འདྲེན་མཛད་
པ༑ ༑ ཆོས་ཀྱི་རྡོ་རྗེའི་ཞབས་ལ་གསོལ་བ་འདེབས། །ཞེས་གསུངས་པ་
བཞིན་འཆི་མེད་རྡོ་རྗེའི་སྐུ་བརྙེས་པས་ད་ལྟ་ཡང་བཞུགས་པར་གྲགས་སོ།།
གྲུབ་ཆེན་དེས་རྒྱལ་བ་བློ་བཟང་དོན་གྲུབ་ལ་སྙན་བརྒྱུད་སྤྲུལ་པའི་་་༌་་་
གླེགས་བམ་དང་བཅས་པ་གནང་། ཐུན་མོང་གི་སྣང་ཚོད་ལ། གྲུབ་ཆེན་
ཆོས་རྡོར་དང་། རྒྱལ་བ་དབེན་ས་བར་དུ་བའི་ལོ་མང་སོང་ཡང་ཆོས་ཀྱི་རྡོ་
རྗེ་འཇའ་ལུས་སུ་བཞུགས་པ་རྒྱལ་བ་བློ་བཟང་དོན་གྲུབ་ཀྱི་དག་སྣང་གིས་་་་་
མཇལ་བ་ཡིན་པས། འགའ་ཞིག་གིས་ཅལ་ཅོལ་སྨྲ་བ་ནི་འཕགས་ཆེན་རྣམས་
ཀྱི་གསང་བའི་གནས་ལ་སྐུར་བ་འདེབས་ པར་ཟད་དོ།།
རྗེ་བློ་བཟང་དོན་གྲུབ་ཀྱིས། མཁས་གྲུབ་སངས་རྒྱས་ཡེ་ཤེས་དང༌།
དེས་པཎ་ཆེན་ཐམས་ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་ལ་གནང༌།
དམ་པ་སྔ་མ་གཉིས་དང་ཁྱད་པར་པཎ་ཆེན་ཐམས་ཅད་མཁྱེན་པས་སྙན་་་་་་



344, ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
བརྒྱུད་ཀྱི་གདམས་པ་འགའ་ཞིག་ཡི་གེར་འགོད་པར་མཛད་དོ། །དེ་ལྟར་
སྙན་བརྒྱུད་སྤྲུལ་པའི་གླེགས་བམ་གྱིས་གཙོས་པའི་རྗེ་བླ་མའི་མདོ་སྔགས་ཀྱི་་་་
གདམས་པའི་སྙིང་པོ་དུ་མ་ཞིག་གཙོ་བོར་རྟོགས་ལྡན་པ་དང༌། མཁས་གྲུབ་
རྗེ་ལས་བརྒྱུད་པ་རྣམས་རྒྱལ་བ་དབེན་ས་བ་ཡབ་སྲས་ཀྱི་བར་དུ་བྱོན་པ་ལ་་་
དབེན་ས་སྙན་བརྒྱུད་ཅེས་གྲགས་སོ།།
（༢» ཕྱིས་སུ་བྱོན་པ་རྣམས་ཀྱིས་རྗེའི་བསྟན་པ་ལ་བྱ་བ་
བྱས་པའི་ཚུལ།
ཕྱིས་སུ་བྱོན་པ་རྣམས་ཀྱིས་རྗེའི་བསྟན་པ་ལ་བྱ་བ་བྱས་པའི་ཚུལ་ནི།
དེ་ཡང་ཕྱི་མའི་དུས་སུ་དགེ་ལྡན་པའི་རིང་ལུགས་འཛིན་པའི་སྐྱེས་མཆོག་བྱེ་་་
བ་ཁྲག་ཁྲིག་བྱོན་པའི་ནང་ནས། ཉི་ཟླ་ལྟར་འགྲན་ཟླ་དང་བྲལ་བ་ནི་རྒྱལ་
བའི་དབང་པོ་ཡབ་སྲས་གཉིས་སོ།།
དེ་ལས་པཎ་ཆེན་བློ་བཟང་ཆོས་ཀྱི་རྒྱལ་མཚན་ནི། སློབ་དཔོན་པདྨ་
དང་༑ ཇོ་བོ་རྗེ་དང་། མཉམ་མེད་སྒམ་པོ་བ་རྣམས་དང་ཐུགས་རྒྱུད་
གཅིག་པར་ཞལ་གྱིས་བཞེས་ཤིང་། ཐུབ་པའི་དབང་པོའི་དྲུང་དུ་འདྲི་ཞིང་
ལན་ལྡོན་པའི་མཆོག་ཉན་ཐོས་རབ་འབྱོར་དང༌། ཤམྦྷ་ལར་དུས་ཀྱི་འཁོར་
ལོའི་རྩ་བའི་རྒྱུད་སྡུད་པ་བོ་རིགས ལྡན་འཇམ་དཔལ་གྲགས་པ་དང༌།
འཕགས་ཡུལ་དུ་འཕྲེང་བ་སྐོར་གསུམ་སོགས་བརྩམས་ནས་གསང་སྔགས་ཀྱི་་
བསྟན་པ་རྒྱས་པར་མཛད་པ་སློབ་དཔོན་ཨ་བྷ་ཡཱ་ཀ་ར་དང༌། བོད་ཡུལ་དུ་
འདུས་པའི་ལམ་བཟང་གསལ་མཛད་སྒྲ་བསྒྱུར་ཆེན་པོ་རྟ་ནག་འགོས་དང༌།
འཇམ་དབྱངས་ས་སྐྱ་པཎྜི་ཏ་ཀུན་དགའ་རྒྱལ་མཚན་དང་། གསང་སྔགས་



གཉིས་པ་གྲུབ་མཐའ་སོ་སོའི་བྱུང་ཚུལ།
345
རྙིང་མའི་མཁས་གྲུབ་གཡུང་སྟོན་རྡོ་རྗེ་དཔལ་དང༌། རྗེ་བདག་ཉིད་ཆེན་པོའི་
ཐུགས་ཀྱི་སྲས་གཅིག་པུ་མཁས་གྲུབ་རིན་པོ་ཆེ་དང༌། མཁས་གྲུབ་ཆེན་པོ་
བསོད་ནམས་ཕྱོ གས་ཀྱི་གླང་པོ་དང༌། སྐུ་ཚེ་དེ་ཉིད་ལ་མཆོག་གི་དངོས་གྲུབ་
བརྙེས་པ་རྒྱལ་བ་བློ་བཟང་དོན་གྲུབ་རྣམས་ཀྱི་སྐུའི་སྐྱེ་འཕྲེང་རིམ་པར་བརྒྱུད་
དེ། སྐུ་ཚེ་འདི་ཉིད་ལ་རྒྱལ་བའི་བསྟན་པ་ཡོངས་སུ་རྫོགས་པའི་མངའ་
བདག་དང་། ཁྱད་པར་དུ་རྗེ་བླ་མའི་བཤད་སྒྲུབ་ཀྱི་བསྟན་པའི་བདག་པོ།
སྤྱིར་ཐུན་མོང་དང་ཐུན་མོང་མ་ཡིན་པའི་རྣམ་ པར་ཐར་བ་བསམ་གྱིས་མི་་༌་་
ཁྱབ་པ་མངའ་ཞིང་། ཁྱད་པར་དུ་རྗེ་བླ་མའི་རིང་ལུགས་འཛིན་སྤེལ་གྱི་མཛད་
འཕྲིན་ནམ་མཁའ་དང་མཉམ་པ་པཎ་ཆེན་བློ་བཟང་ཆོས་ཀྱི་རྒྱལ་མཚན་ཏེ།
སྐུ་སྐྱེ་བ་ཕྱི་མ་པཎ་ཆེན་བློ་བཟང་ཡེ་ཤེས་དང་། རྡོ་རྗེ་འཆང་ཆེན་པོ་དཔལ་
ལྡན་ཡེ་ཤེས་དབང་པོ་དང༌། དེ་ཉིད་ཀྱི་མཆོག་གི་སྤྲུལ་པའི་སྐུ་རིན་པོ་ཆེ་
ད་ལྟ་བསྟན་འགྲོའི་དཔལ་མགོན་དམ་པར་བཞུགས་པ་འདིའོ། །
རྒྱལ་དབང་ཐམས་ཅད་མཁྱེན་པ་ནི། གོང་ས་ལྔ་བ་ཆེན་པོའི་འཁྲུངས་
རབས་ལྟར་ན་སྔོན་གྱི་སྐུའི་སྐྱེ་འཕྲེང་ཤིན་ཏུ་མང་ཡང་གྲགས་ཆེ་བ་རྣམས་ནི།
འཕགས་ཡུལ་དུ་རྒྱལ་བུ་དཀོན་མཆོག་འབངས་དང༌། བོད་དུ་འཕགས་པ་
སྤྱན་རས་གཟིགས་མི་རྗེའི་རྣམ་པར་བསྟན་པ་ཆོས་རྒྱལ་སྲོང་བཙན་སྒམ་པོ་་་་
དང་། བཀའ་གདམས་ཀྱི་ཕྱི་མོ་འབྲོམ་སྟོན་རྒྱལ་བའི་འབྱུང་གནས་དང་།
རྒྱུད་སྡེ་རྒྱ་མཚོའི་མངའ་བདག་ས་ཆེན་ཀུན་དགའ་སྙིང་པོ་དང༌། རྗེ་བླ་མའི་
སྲས་མཆོག་ཐམས་ཅད་མཁྱེན་པ་དགེ་འདུན་གྲུབ་པ་དང༌། དེ་ཉིད་ཀྱིས།
དུས་དེང་ནས་བྱང་ཆུབ་སྙིང་པོའི་བར། །རྗེ་ཁྱོད་ཀྱི་བསྟན་པ་འཛིན་པ་ལ།།
བ



t
346 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དུས་ནམ་ཡང་བརྩོན་པ་བགྱིད་པར་སྨོན། །ཞེས་ཐུགས་སྨོན་མཛད་པ་
བཞིན་སྐྱེ་འཕྲེང་རིམ་བྱོན་གྱིས་རྗེ་བླ་མའི་རིང་ལུགས་རྒྱས་པར་མཛད་པ་སྟེ།
རྒྱལ་བ་དགེ་འདུན་རྒྱ་མཚོས་མཁས་གྲུབ་ཡོངས་ཀྱི་མགོན་དུ་གྱུར་ཏེ་བསྟན་་་་་
པའི་བྱ་བ་རྒྱ་ཆེན་པོ་མཛད། རྒྱལ་བ་བསོད་ནམས་རྒྱ་མཚོས་མཐའ་འཁོབ་
མུན་གླིང་ཆོས་ཀྱི་སྣང་བས་ཁྱབ་པར་མཛད་དོ། །རྒྱལ་བ་ཡོན་ཏན་རྒྱ་
མཚོས་རྗེའི་བསྟན་པ་ལ་ལོག་པར་འཁུ་བ་རྣམས་ཚར་བཅད། རྒྱལ་དབང་ལྔ་
བ་ཆེན་པོས་ཆོས་སྲིད་འཕྲིན་ལས་ཀྱི་གདུགས་དཀར་གཅིག་གིས་ས་སྟེང་ཁྱབ་་
པར་མཛད་དོ། །
སྐུ་ཕྱི་མ་རྒྱལ་བ་ཚངས་དབྱངས་རྒྱ་མཚོས་གདུལ་བྱའི་བསོད་ནམས་་་༌༌
དམན་པས་མཛད་པ་མཐར་མ་ཕྱིན་པ་ལ། སླར་ཡང་ཐམས་ཅད་མཁྱེན་པ་
བློ་བཟང་བསྐལ་བཟང་རྒྱ་མཚོས་རྒྱལ་བ་དགེ་འདུན་གྲུབ་ཀྱི་རྣམ་ པར་ཐར་བ་
བདག་གིར་བཞེས་ཏེ་རི་བོ་དགེ་ལྡན་པའི་བསྟན་པ་དང་བསྟན་འཛིན་ཡོངས་་
ཀྱི་དཔལ་མགོན་ཆེན་པོར་གྱུར་ཅིང་དཀའ་གནད་ལེགས་བཤད་ཀྱི་ཡིག་འཇོག་
ཀྱང་མང་དུ་མཛད། ད་ལྟ་ཐམས་ཅད་མཁྱེན་པ་བློ་བཟང་འཇམ་དཔལ་་
རྒྱ་མཚོ་ལྷར་བཅས་སྐྱེ་དགུའི་མགོན་སྐྱབས་དཔུང་གཉེན་དུ་འཚོ་ཞིང་གཞེས་་་
སོ༑ ༑
རྗེ་བླ་མ་འཇིག་རྟེན་དུ་བྱོན་པ་ནས་ད་ལྟ་ལ་ཐུག་གི་བར་དུ་མཁས་་་༌
བཙུན་བཟང་གསུམ་འཛོམ་པའི་བ སྟན་འཛིན་གྱི་སྐྱེས་བུ་ས་ཆེན་པོའི་རྡུལ་་་༌
གྲངས་ལ་ཅོ་འདྲི་བ་ཞིག་བྱོན་པས། དེ་དག་གིས་བསྟན་པ་ལ་བྱ་བ་མཛད་
ཚུལ་ཐམས་ཅད་རེ་རེ་ནས་བརྗོད་ཀྱིས་མ་ལངས་པས། སྤྱི་སྡོམ་ཙམ་ནི།



347
---
-
--
，
གཉིས་པ་གྲུབ་མཐའ་སོ་སོའི་བྱུང་ཚུལ།
སྐྱེས་མཆོག་དམ་པ་འགའ་ཞིག་གིས། ཆོས་སྡེ་ཆེན་པོ་རྣམས་སུ་འཛམ་གླིང་
མཛེས་པར་བྱེད་པའི་རྒྱན་དྲུག་མཆོག་གཉིས་ཀྱི་གཞུང་ལུགས་རྗེ་བླ་མས་་་་་་་
གསལ་བར་མཛད་པ་བཞིན། བློ་གསལ་འདུས་པའི་ཚོགས་ལ་འཆད་ཅིང་
སྟོན་པའི་སྒོ་ནས་བཤད་པའི་རྒྱུན་མི་ཉམས་པར་མཛད་པ་དང་། ཐུན་གཅིག་
གི་ཉམས་ལེན་ལ་ཡང་བསྟན་པ་ཡོངས་རྫོགས་ཀྱི་གནད་འདུ་བ་བྱང་ཆུབ་ལམ་
གྱི་རིམ་པའི་གཞུང་ཁྲིད། དམར་ཁྲིད་ཞལ་ཤེས་དང་བཅས་པ་བརྒྱད་ལྡན་གྱི་
མན་ངག་བཞིན་འཆད་སྤེལ་གྱི་སྒོ་ནས་བསྟན་པ་ལ་བྱ་བ་བྱེད། འགའ་ཞིག་
གིས་རྒྱུད་ཀྱི་རྒྱལ་པོ་དཔལ་གསང་བ་འདུས་པ་དང༌། འཁོར་ལོ་བདེ་མཆོག་
གཉིས་ཀྱིས་གཙོས་པའི་རྒྱུད་སྡེ་ཆེན་པོ་རྣམས་ཀྱི་བཤད་སྲོལ་དྲི་མ་མེད་པ་་་་་་
འཆད་པ་དང༌། དབང་ཁྲིད་མན་ངག་གི་རྒྱུན་རྣམས་འབོགས་པ་སོགས་ཀྱི་སྒོ་
ནས་རྗེའི་གསང་སྔགས་ཀྱི་བསྟན་པ་མི་ཉམས་ཤིང་འཕེལ་བར་མཛད། འགའ་
ཞིག་གིས་གཞན་ཕྱོ གས་ནས། རྗེའི་གསུང་རབ་ལ་རྒོལ་བའི་ལུགས་བྱེད་པ་
རྣམས་སུ་ལུང་རིགས་ཀྱིས་ཚར་གཅོད་པ་དང་། རང་ཕྱོགས་ནས་ཀྱང་རྗེའི་
དགོངས་པར་མ་སོན་པའི་སྨྲ་བ་ངན་པ་བྱུང་བ་རྣམས་སུན་ཕྱུངས་ཏེ་རྗེའི་་་་་་
བཞེད་པ་མ་ནོར་བ་འཆད་པའི་སྒོ་ནས་བསྟན་པ་དྲི་མ་དང་བྲལ་བར་བྱེད།
འགའ་ཞིག་གིས་ཕྱི་རབས་ཀྱི་གདུལ་བྱའི་དོན་དུ་རྗེ་བླ་མའི་ལེགས་པར་བཤད་
པ་རྣམས་ཀྱི་དགོངས་པ་བློ་དམན་གྱིས་བདེ་བླག་ཏུ་རྟོགས་པར་ནུས་པའི་་༌་་་
ལེགས་བཤད་ཀྱི་རྩོམ་པ་ཅི་རིགས་སྤེལ་བའི་སྒོ་ནས་དུས་ཀྱི་མཐར་ཡང་བསྟན་
པ་མི་ཉམས་པའི་ཐབས་ལ་གཞོལ་བར་བྱེད། འགའ་ཞིག་གིས་རྗེ་བླ་མའི་རིང་
ལུགས་ཀྱི་མདོ་སྔགས་ཀྱི་ལམ་བཟང་པོ་རྣམས་ཆོས་བརྒྱུད་ཀྱི་དྲི་མས་མ་གོས་་༌



348 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པའི་སྒྲུབ་པ་རྣམ་པར་དག་པའི་སྒོ་ནས་རང་གཞན་གྱི་རྒྱུད་ལ་འཛིན་ཅིང་སྤེལ་
བའི་སྒོ་ནས་རྗེ་བླ་མའི་སྒྲུབ་བརྒྱུད་ཀྱི་བསྟན་པ་མི་ཉམས་ཤིང་འཕེལ་བར་་་་་
བྱེད༑ ཡང་ལ་ལས་བསྟན་པ་དགེ་འདུན་གྱི་སྡེ་ལ་རག་ལས་པར་དགོངས་
ནས་བ ཤད་གྲྭ་དང་སྒྲུབ་གྲྭ་སྔར་ཡོད་སྐྱོང་བ་དང་གསར་བ་འཛུགས་པ་སོགས་
ཀྱི་སྒོ་ནས་བསྟན་པ་རྒྱས་པར་བྱེད། ལ་ལས་ཡུལ་གྱི་རྒྱལ་པོ་ཆེན་པོ་དག་
དབང་དུ་བསྡུས་ཏེ་ཆོས་ལ་འདུན་པར་བྱེད་པ་དང་། མཐའ་འཁོབ་ཀྱི་སྐྱེ་བོ་
སྔར་ཆོས་ལ་དད་པ་མ་ཐོབ་པ་རྣམས་ལ་ཐད་ཀར་དོན་དུ་གང་འགྱུར་གྱི་་་་་་
ཐབས་མཁས་པའི་མཛད་པས་ཆོས་ལ་བཀོད་ནས་བསྟན་པ་དར་བར་བྱེད།
ཡང་རྣལ་འབྱོར་བ་འགའ་ཞིག་གིས་རྗེའི་རིང་ལུགས་ལ་ལོག་པར་འཁུ་བའི་་་་
གདུག་པ་ཅན་ཞི་བས་འདུལ་དུ་མ་འཚལ་བ་རྣམས། རྒྱུད་སྡེ་ནས་བཤད་
པའི་མངོན་སྤྱོད་ཀྱི་ལས་ཀྱིས་ཚར་བཅད་དེ་བསྟན་པ་རིན་པོ་ཆེ་གེགས་བྱེད་་་
དང་བྲལ་བར་བྱེད། སྐྱེས་ཆེན་དམ་པར་གྱུར་པ་འགའ་ཞིག་གིས་བཤད་མ་
ཐག་པའི་རྣམ་པར་ཐར་པ་དེ་ཐམས་ཅད་རང་ཉིད་གཅིག་པུས་སྒྲུབ་པར་་་་་
མཛད་པའང་མཆིས་སོ། །
དེ་དག་གི་ཚུལ་ཞིབ་ཏུ་བརྗོད་པ་ཧ་ཅང་མང་བས་འཇིགས་ནས་མ་སྤྲོས་
པས་ཤེས་པར་འདོད་པ་རྣ མས་ཀྱིས་ཆོས་འབྱུང་དང་དམ་པ་སོ་སོའི་རྣམ་པར་
ཐར་པ་རྣམས་ལས་ཤེས་པར་བྱས་ཏེ། དད་པ་དང་རྗེས་སུ་ཡི་རངས་པ་དང་
སྨོན་པའི་ཡུལ་དུ་བྱ་བར་རིགས་སོ། །



349
གཉིས་པ་གྲུབ་མཐའ་སོ་སོའི་བྱུང་ཚུལ།
<༣> དགེ་ལྡན་པའི་མཁས་གྲུབ་དམ་པ་རྣམས་ཀྱི་ཐུན་
མོང་གི་རྣམ་ཐར་སྤྱི་སྡོམ་ཙམ་བཤད་པ།
དགེ་ལྡན་རིང་ལུགས་འཛིན་པའི་མཁས་གྲུབ་དམ་པ་རྣམས་ཀྱི་ཐུན་་་་་་
མོང་གི་རྣམ་ པར་ཐར་པ་སྤྱི་སྡོམ་ཙམ་བཤད་ན། བདག་གི་བླ་མ་ཐམས་ཅད་
མཁྱེན་པས། ཐོས་བསམ་ཕྱོགས་སུ་མ་སོང་ཞིང་། །གཞུང་ལུགས་གདམས་
པར་ཤར་བ་ཡིས། །མཉན་འོས་རིགས་པའི་ལམ་སྨྲ་བ། །དེ་ཉིད་ལ་ནི་
མཁས་པ་ཟེར། །ཉོན་མོངས་དབལ་ནི་ཆོག་པ་དང་། །རང་དང་གཞན་
རྒྱུད་འདུལ་བར་ནུས། །ལྟ་སྒོམ་འཁྲུལ་བྲལ་གདེངས་ལྡན་པ། །དེ་ཉིད་
ལ་ནི་གྲུབ་པ་ཟེར། ། མཁས་པས་གྲུབ་པ་མ་བཅོམ་ཞིང༌། །གྲུབ་པས་
མཁས་པ་མ་བཅོམ་པར། །བསྟན་ལ་ཕན་པ་སྒྲུབ་པ་ལ། །སྐྱེས་བུ་དམ་
པ་ཞེས་ཀྱང་ཟེར། །ཞེས་གསུངས་པ་ལྟར་ཏེ། ཡོན་ཏན་ཐམས་ཅད་ཀྱི་
གཞི་མ་ཚུལ་ཁྲི མས་ཡིན་པས་བསྲུང་སྡོམ་དག་པ་ལ་ལག་ལེན་གཙོ་བོར་བྱེད།
དེ་ནས་གཞུང་ལུགས་ཕྱོགས་རེ་བ་དང་ཉི་ཚེ་བ་ཙམ་མ་ཡིན་པར་མདོ་སྔགས་་
ཡོངས་སུ་རྫོ གས་པའི་གནད་ལ་ཐོས་བསམ་གྱིས་སྒྲོ་འདོགས་ཆོད་པར་བྱེད།
ཐོས་དོན་ཉམས་སུ་ལེན་པ་ན་རྒྱལ་བའི་བཀའ་ལ་འདོར་ལེན་གྱི་ཆ་གཉིས་མི་་་
བྱེད་པར། མ་གི་འདུལ་བ་ཀཱ་རི་ཀཱ་ནས་བཟུང་། ཡ་གི་གསང་བ་འདུས་པའི་
བར་གྱི་མདོ་སྔགས་ཀྱི་གནད་ཐམས་ཅད་འགལ་བ་མེད་པར་གང་ཟག་གཅིག་་
འཚང་རྒྱ་བའི་ཆ་རྐྱེན་དུ་འཁྱེར་བའི་བསྟན་པ་ཡོངས་རྫོ གས་ཀྱི་ཉམས་ལེན་ལ་
སྒྲུབ་པ་སྙིང་པོར་བྱེད། ཉམས་སུ་བླངས་པའི་ལག་རྗེས་ལ་རྩ་ཐིག་སོགས་ཀྱི་
ཉམས་སྣང་ཉི་ཚེ་བ་ཙམ་མ་རྟོགས་པ་མཐོན་པོར་མི་རློམ་པར་ཆོས་ཉོན་་་་་་་



350 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
མོངས་པའི་གཉེན་པོར་སོང་མ་སོང་ལ་རྟོག་ཅིང་ལམ་གྱི་རིམ་པ་ཡས་འཛེགས་
ཀྱིས་བགྲོད་པ་ལས། ཐོད་རྒལ་ཁྲེགས་ཆོད་ཟེར་བའི་རིགས་ལ་འགྲམ་
ཆུ་མི་ལྡང་། ནང་དུ་རྟོགས་པའི་ཀློང་རྡོལ་ཡང་། ཕྱིའི་ཀུན་སྤྱོད་འདུལ་
བའི་བཅས་པ་དང་མི་འགལ་ཞིང་། ལས་འབྲས་ཕྲ་ཞིང་ཕྲ་བ་ནས་འཛེམ་
པར་བྱེད་པ་ལས། ཉེས་པ་ཕྲའུ་རེ་ལ་ཡང་འདི་ཙམ་གྱིས་ཅི་གནོད་ཟེར་ནས་
ཁྱད་དུ་གསོད་པའི་སྙིང་ཁམས་མི་བསྐྱེད། ཡི་དམ་གྱི་ལྷ་རྒྱུད་སྡེ་ཚད་ལྡན་
ནས་བཤད་ཅིང་། སྒྲུབ་ཐབས་མན་ངག་ལ་མཆོག་སྒྲུབ་པའི་ཐབས་ཆ་ཚང་
བ་བྱིན་རླབས་ཀྱི་བརྒྱུད་པ་ཉམས་པ་མེད་པ་ཞིག་ལ་གཙོ་བོར་བྱེད་པ་ལས།
ཁྱད་པར་དེ་དང་མི་ལྡན་པའི་བྱིན་རླབས་ཆེ་བ་དང་དངོས་གྲུབ་མྱུར་བའི་ཁ་་་
པོ་བགྲང་རྒྱུ་ཡོད་པ་ཙམ་ལ་ཡིད་མི་རྟོན། སྲུང་མའི་གཙོ་བོ་ཡང་བྱང་ཆུབ་མ་
ཐོབ་ཀྱི་བར་དུ་ལམ་གྱི་བར་ཆད་སེལ་བ་དང་མཐུན་རྐྱེན་སྒྲུབ་ནུས་པའི་ཆོས་་་
སྐྱོང་ཡེ་ཤེས་པ་བསྟེན་པ་ལས། འཕྲལ་གྱི་ནུས་མཐུ་ཅུང་ཟད་རེ་ཡོད་པའི་
འཇིག་རྟེན་པའི་རིགས་ལ་བློ་ཕུག་མི་གཏོད། རྣམ་པ་ཐམས་ཅད་དུ་བསྟན་
འགྲོའི་དོན་འབའ་ཞིག་ཐུགས་ཀྱི་སྟེང་ན་ལྕི་ཡེ་རེ་ཡོད་པའི་དབང་གིས། རང་
གཞན་དང་བསྟན་པ་ལ་ཕན་པའི་མཛད་སྤྱོད་ཁོ་ནས་དུས་འདའ་བར་བྱེད་་་་་
པ་སྟེ། དགེ་ལྡན་པའི་སྔོན་བྱུང་གི་དམ་པ་རྣམས་ཀྱི་རྣམ་པར་ཐར་བའི་སྡོམ་
ནི་དེ་ལྟ་བུ་ཡིན་པར་སྣང་ངོ༌་། །



གཉིས་པ་གྲུབ་མཐའ་སོ་སོའི་བྱུང་ཚུལ།
351
(༣) ལུགས་མཆོག་དེ་ཉིད་གཞན་ལས་ཁྱད་པར་དུ་
འཕགས་ཚུལ།
༄༅། །ལུགས་མཆོག་དེ་ཉིད་གཞན་ལས་ཁྱད་པར་དུ་འཕགས་ཚུལ་ནི།
དེ་ཡང་བསྟན་པའམ་ཆོས་ལུགས་སམ། གྲུབ་མཐའ་ཞེས་པའི་མིང་འདོགས་
གང་བྱེད་ཀྱང་རུང་སྟེ། ཚད་དང་ལྡན་པར་འཇོག་བྱེད་ཀྱི་ཆོས་ནི། བདག་གི་
བླ་མ་ཐམས་ཅད་མཁྱེན་པས་མཛད་པའི་གྲུབ་མཐའི་རྣམ་པར་གཞག་པ་ཐུབ་་
བསྟན་ལྷུན་པོའི་མཛེས་རྒྱན་ལས། སྡེ་སྣོད་གསུམ་གྱི་དགོངས་པའི་དོན།།
འགལ་བ་མེད་ཅིང་ལེགས་གནས་པ། །གང་དུ་ངེས་པར་ཡོད་པ་དེ། །དྲང་
སྲོང་ཆེན་པོའི་བསྟན་པ་ཡིན། །བསླབ་པ་གསུམ་གྱི་སྒྲུབ་པ་ནི། །སྐྱོན་དང་
བྲལ་བར་ལེགས་གནས་པ། །གང་གི་ཕྱོགས་ལ་མཆིས་གྱུར་པ། དེ་ནི་ཐེག་
ཆེན་བསྟན་པ་ཡིན། །མཐའ་དང་བྲལ་བའི་ལྟ་བ་དང༌། །དཔྱད་སྒོམ་ཆ་
མཉམ་སྒོམ་པ་དང༌། །མདོ་སྔགས་བཤད་སྒྲུབ་འགལ་མེད་སྤྱོད། །དེ་ནི་
བསྟན་པ་སྐྱོན་མེད་ཡིན། །ཞེས་གསུངས་པ་ལྟར། སྤྱིར་སངས་རྒྱས་ཀྱི་
བསྟན་པ་ཡིན་མིན་ནི། ལུང་གི་ཆོས་སྡེ་སྣོད་གསུམ་དང་མི་འགལ་བའི་ལྟ་
སྒོམ་སྤྱོད་གསུམ་དང༌། རྟོགས་པའི་ཆོས་བསླབ་པ་གསུམ་རང་རྒྱུད་ལ་སྒྲུབ་
པ་དང་རྗེས་སུ་མཐུན་མི་མཐུན་གྱི་སྒོ་ནས་འཇོག་ལ། ཐེག་ཆེན་གྱི་བསྟན་
པ་ནི་དེའི་སྟེང་དུ་ཐབས་ཤེས་མ་བྲལ་ཟུང་འབྲེལ་གྱི་ལམ་དང་སྟོང་ཉིད་སྙིང་་་
རྗེའི་སྙིང་པོ་ཅན་དང་ལྡན་མི་ལྡན་གྱི་ཆ་ནས་འཇོག་པ་ཡིན་ནོ། ༈ །མདོར་



352 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ན་བསྟན་པ་སྐྱོན་མེད་ཡིན་མིན་ནི། ལྟ་སྒོམ་སྤྱོད་གསུམ་སྐྱོན་དང་བྲལ་བ་
ཡོད་མེད་ཀྱི་ངོས་ནས་འཇོག་པ་ལ་ལྟ་སྒོམ་སྤྱོད་གསུམ་ལ་སྐྱོན་ཡོད་མེད་ནི་་་་་
ཐར་བ་སྒྲུབ་པ་དང་རྗེས་སུ་མཐུན་མི་མཐུན་གྱིས་ཡིན་ནོ། །གཞན་དུ་
ན་ལུང་རིགས་ཀྱིས་གནོད་མི་གནོད་ཙམ་ལ་བྱེད་ན་ཐལ་འགྱུར་བ་མ་གཏོ གས་
པ་ལ་བསྟན་པ་སྐྱོན་མེད་མི་སྲིད་པས། གྲུབ་མཐའ་གཞན་ལ་བསྟན་པ་སྐྱོན་
མེད་མི་སྲིད་པ་དང༌། དེ་དག་གི་སྟོན་པ་ཡང་སྟོན་པ་སྐྱོན་ལྡན་དུ་འགྱུར་
རོ༑ ༑
དེ་ལྟ་ན་དགེ་ལྡན་རིང་ལུགས་འདི་ལ་ཆོས་དེ་རྣམས་ཇི་ལྟར་ཚང་ཞེ་ན།
སྡེ་སྣོད་བསླབ་གསུམ་དང་ལྡན་པའི་ཚུལ་ལ། སྤྱིར་སྡེ་སྣོད་ཅེས་པའི་གོ་དོན་
ནི༑ སྣོད་ཀྱི་སྐད་དོད་པི་ཊ་ཀ་ཞེས་འབྲུ་བྲེ་བཅུ་ཤོང་བའི་ཡུལ་དབུས་ཀྱི་བྲེ་
ཆེན་པོའི་མིང་ཡིན་པས། འབྲུ་མང་བོ་ཤོང་ཞིང་འདུ་བའི་སྣོད་ལ་པི་ཊ་ཀ་
ཞེས་བརྗོད་པ་བཞིན་ནོ། གསུང་རབ་ཀྱི་ཚིག་དོན་ཐམས་ཅད་དམ། གཏན་
ལ་དབབ་པའི་གཞི་ཕུང་ཁམས་སྐྱེ་མཆེད་ནས་འབྲས་བུ་སངས་རྒྱས་ཀྱི་སྐུ་དང་
ཡེ་ཤེས་ཀྱི་བར་གྱི་ཤེས་བྱའི་དོན་གྱི་སྡེ་སྟེ། ཚོ གས་སམ་རིགས་ཐམས་
ཅད་འདུས་པའི་ཕྱིར་ན་སྡེ་སྣོད་ཅེས་བྱའོ། །དེ་ལྟ་བུའི་སྡེ་སྣོད་ནི། །
མདོ་སྡེ་དང༌། འདུལ་བ་དང་། མངོན་པའི་སྡེ་སྣོད་དེ་གསུམ་མམ།
ཐེག་པ་ཆེ་ཆུང་གི་སྡེ་སྣོད་དེ་གཉིས་སུ་མཆིས་ལ། དེ་རྣམས་སུ་མ་འདུས་པའི་
ལུང་གི་ཆོས་མེད་དོ། །སྡེ་སྣོད་གསུམ་གྱི་བརྗོད་བྱའི་གཙོ་བོ་བསླབ་པ་གསུམ་
དུ་འདུ་བས་ན། དེ་གསུམ་དུ་མ་འདུས་པའི་རྟོ གས་པའི་ཆོས་ཀྱང་མེད་དོ།།
བོད་ཀྱི་གྲུབ་མཐའ་བ་ཕལ་མོ་ཆེ་ཞིག་གིས། སྡེ་སྣོད་མང་དུ་ཐོས་པ་ལ་རྟོག་



|
353
གཉིས་པ་གྲུབ་མཐའ་སོ་སོའི་བྱུང་ཚུལ། །
གེ་བ་དང༌། སྟོན་པ་ཞེས་མ་རངས་པའི་ གནས་སུ་བྱེད་ཅིང་ཐོས་པ་དོར་
ནས་རྩ་རླུང་ཐིག་ལེ་སྒོམ་པ་ཙམ་དང༌། སེམས་ཀྱི་ངོ་བོ་གཅེར་མཐོང་དུ་ངོ་
སྤྲད་པ་ཙམ་གྱིས་གྲོལ་བར་རེ་བའི་ཉམས་ལེན་ནི་ཉི་ཚེ་བ་དང༌། ཐོས་པ་བྱེད་
པར་རློམ་པ་དག་ཀྱང་གཞུང་ལུགས་ཕྱོ གས་རེ་བ་དང་ཉི་ཚེ་བ་ཙམ་གྱིས་ཆོག་་་
ཤེས་པར་བྱེད་པས། དེ་དག་ནི། མདོ་སྡེ་རྒྱན་ལས། འདི་ན་དང་པོར་
ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང༌། །ཞེས་སོགས་ལུང་
སྡེ་སྣོད་གསུམ་ལ་ཐོས་བསམ་སྒོམ་གསུམ་གྱི་སྒོ་ནས་རྒྱུད་རིམ་གྱིས་སྦྱངས་ཏེ་་་་
ལམ་བསླབ་པ་གསུམ་གྱིས་ཐར་བ་དང་ཐམས་ཅད་མཁྱེན་པ་སྒྲུབ་པའི་རྣམ་་་་
གཞག་དང་མི་མཐུན་ལ། དེས་ན་དེ་དག་ལ་གཞུང་ལུགས་ལས་བཤད་པའི་
བསྟན་པར་འཇོག་བྱེད་ཀྱི་ཆོས་མ་ཚང་ངོ༌། །དགེ་ལྡན་པའི་རིང་ལུགས་འདི་
ལ། མདོ་སྡེའི་སྡེ་སྣོད་ལ་ཐོས་བསམ་བགྱིས་ཏེ་ཐེག་པ་གོང་འོག་གི་བསླབ་པ་
གསུམ་ཀ་གཏན་ལ་ཕབ། འདུལ་བའི་སྡེ་སྣོད་ལ་ཐོས་བས མ་བགྱིས་ཏེ་ཚུལ་
ཁྲིམས་དང་ཏིང་ངེ་འཛིན་གཉིས་སྒྲུབ་པར་བྱེད། མངོན་པའི་སྡེ་སྣོད་ལ་ཐོས་
བསམ་བ གྱིས་ཏེ་ཆོས་རྣམས་ཀྱི་མཚན་ཉིད་མ་ནོར་བར་རིག་པའི་ཤེས་རབ་་་
བསྐྱེད་ནས་ཤེས་རབ་ཀྱི་བསླབ་པ་སྒྲུབ་པར་བྱེད་ཅིང་མངོན་སུམ་དུ་ཐོབ་པར་
བྱེད༔ ཁྱད་པར་དུ་ཐེག་ཆེན་གྱི་སྡེ་སྣོད་ལས་བྱང་ཆུབ་ཀྱི་སེམས་དང༌། ས་
དང་ ཕ་རོལ་ཏུ་ཕྱིན་པའི་སྤྱོད་པ་རྒྱ་ཆེན་པོ་དང༌། བདག་མེད་ཕྲ་མོ་རིགས་
པའི་རྣམ་གྲངས་མཐའ་ཡས་པའི་སྒོ་ནས་བསྟན་པ་རྣམས་ཐོས་བསམ་སྒོམ་་་
པའི་གཙོ་བོར་བྱེད་པ་ཡིན་པས། ལུགས་མཆོག་ཏུ་གྱུར་པ་འདི་ཉིད་ལ་བསྟན་
པ་སྤྱི་དང་ཁྱད་པར་དུ་ཐེག་ཆེན་གྱི་བསྟན་པར་འཇོག་བྱེད་ཀྱི་མཚད་ཉིད་་་་་་
。



354 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཡོངས་སུ་རྫོ གས་པ་དང་ལྡན་པ་ཡིན་ནོ། །
འཇོག་བྱེད་ཀྱི་ཆོས་དེ་ལ་གསང་སྔགས་མ་ཚང་ངོ་སྙམ་ན། གསང་
སྔགས་སྤྱི་ནི་མདོ་སྡེའི་སྡེ་སྣོད་དུ་འདུ་བ་དཔུང་བཟང་གི་རྒྱུད་དང་རྒྱ་གར་་་་་
པཎ་ཆེན་གྱིས་གསུངས་ལ། ནང་གསེས་ཀྱིས་དཔེར་ན་དམ་པ་རིགས་
བརྒྱུའི་སྐབས་སུ་གཟུགས་ལྟ་བུ་ལ་ཁ་དོག་གི་གཟུགས་དང༌། དབྱིབས་ཀྱི་
གཟུགས། སྣང་བའི་གཟུགས་སོགས་དང་། འདུ་ཤེས་ལ་རྐང་མེད་རྐང་མང་
རྐང་བཞིའི་འདུ་ཤེས་སོགས་བཤད་པ་ལྟ་བུ་དང༌། ཐུན་མོང་མ་ཡིན་པའི་
བདེ་སྟོང་གི་ཡེ་ཤེས་ཀྱི་སྟོང་པའི་ཆ་གཙོ་བོར་སྟོན་པ་རྣམས་མངོན་པ་དང༌།
བསྐྱེད་རྫོགས་ཀྱི་སྐབས་སུ་ང་རྒྱལ་དང་གསལ་སྣང་གི་སྒོ་ནས་ཐུན་མོང་མ་་་་་
ཡིན་པའི་ཏིང་ངེ་འཛིན་སྒྲུབ་ཚུལ་སྟོན་པ་རྣམས་མདོ་སྡེ་དང་། སྔགས་ཀྱི་
སྡོམ་པ་དང་དམ་ཚིག་གི་སྤྱི་བྱེ་བྲག་སྟོན་པ་རྣམས་འདུལ་བའི་སྡེ་སྣོད་དུ་འདུ་
བས་ལོགས་སུ་དབྱེ་མི་དགོས་སོ། །
ལྟ་སྒོམ་སྤྱོད་གསུམ་ལ་ནོར་བའི་སྐྱོན་ཅུང་ཟད་ཀྱང་མེད་པ་དགེ་ལྡན་པ་
དང་མཚུངས་པ་གངས་ཅན་གྱི་གྲུབ་མཐའ་གཞན་གང་ལ་ཡང་མ་མཆིས་་་
པས། དེ་གསུམ་གྱི་སྒོ་ནས་གྲུབ་མཐའ་གཞན་ཐམས་ཅད་ལས་དགེ་ལུགས་
པ་ཁྱད་པར་དུ་འཕགས་པ་ཡིན་ཏེ།
དེ་ཡང་ལྟ་བའི་སྒོ་ནས་ཁྱད་པར་དུ་འཕགས་ཚུལ་ནི། བོད་སྔ་རབས་
པ་ཁ་ཅིག་སྟོང་པ་ཉིད་ཀྱི་དོན་ཅི་ཡང་མེད་པ་ཞིག་ཏུ་བཟུང་ནས་དགེ་མི་དགེ་
ལས་འབྲས་སོགས་གཏན་མེད་དུ་འདོད་པའི་ཆད་ལྟ་ངན་པ་ལྟ་བ་མཆོག་ཏུ་་་
འཛིན་པར་བྱེད། འདི་ནི་འཐད་པ་མ་ཡིན་ཏེ། མུ་སྟེགས་ཀྱི་ཐ་ཆད་རྒྱང་



གཉིས་པ་གྲུབ་མཐའ་སོ་སོའི་བྱུང་ཚུལ། 355
འཕེན་པ་ལ་རྟོག་གེ་བ་དང་སྙོམས་འཇུག་པ་གཉིས་ཡོད་པའི་ནང་ཚན་སྙོམས་
འཇུག་པ་འགའ་ཞིག་གིས་སྐྱེ་བ་བརྒྱ་ཚུན་ཆད་སོ གས་ཀྱི་ལས་རྒྱུ་འབྲས་ཁས་་་་
ལེན་ཀྱང་ཐར་པ་ཁས་མི་ལེན་ལ། རྟོག་གེ་བས་ལས་འབྲས་དང་ཐར་པ་མེད་
མཉམ་དུ་འདོད་པ་ཡིན་གྱི་ལས་འབྲས་གཏན་མེད་དུ་བཟུང་ནས་ཐར་ལམ་་་་
སྒྲུབ་པའི་གྲུབ་མཐའ་ཕྱི་ནང་གི་རིགས་སྨྲ་སུས་ཀྱང་ཁས་མི་ལེན་པས་སོ། ༈ །
ཡང་འགའ་ཞིག་སྟོང་པ་ཉིད་བདེན་གྲུབ་ཡིན་ཅིང་། དེ་ཀུན་རྫོབ་པའི་
ཚོས་གཞན་གྱིས་སྟོང་པའི་གཞན་སྟོང་ནི་གནས་ལུགས་མཐར་ཐུག་ཡིན་ནོ་་་་
ཞེས་ཟེར། དེ་ཡང་མི་འཐད་དེ། རྩ་ཤེས་ལས། གང་དག་སྟོང་པ་ཉིད་ལྟ་
བ། ༑ དེ་དག་སྒྲུབ་ཏུ་མེད་པར་གསུངས། །ཞེས་རྟག་ལྟའི་མཐར་ཐུག་
གསོར་མི་རུང་དུ་ཀླུ་སྒྲུབ་ཀྱིས་གསུངས་ལ། ཀླུ་སྒྲུབ་ནི་ངེས་དོན་འཆད་པ་ལ་
ཚད་མའི་སྐྱེས་བུར་རྒྱལ་བ་རང་ཉིད་ཀྱིས་ལང་གཤེགས་སོགས་ལས་གསུངས་་་
པས་སོ། །
ལ་ལ་ན་རེ། ཡོད་ཙམ་དུ་བཟུང་ན་མཚན་འཛིན་དུ་འགྱུར་བས་ཆོས་
ཐམས་ཅད་ཡོད་པ་ཡང་མ་ཡིན་མེད་པ་ཡང་མ་ཡིན། དེའི་ཕྱིར་སྒོམ་ནའང་
བདག་ཡོད་མེད་དང་སྟོང་མི་སྟོང་སོགས་གང་དུ་ཡང་ཡིད་ལ་མི་བྱེད་པར་་་
འཇོག་ཅིང་། ཅི་ཡང་ཡིད་ལ་མི་བྱེད་པ་དེ་ཁོ་ན་ཉིད་བསྒོམ་པ་ཡིན་པ་དང༌།
མཐོང་བ་དེ་ཀ་མཐོང་བ་ཡིན་ཟེར་ནས་ལྟ་སྒོམ་གཉིས་ཀ་ཧྭ་ཤང་གི་ལུགས་་་་་
སོར་བཞག་ཏུ་སྨྲ་བར་བྱེད། དེ་ཡང་འཐད་པ་མ་ཡིན་ཏེ། ཡོད་མེད་དང་།
རྟག་མི་རྟག་དང༌། གཅིག་ཐ་དད་སོགས་ནི་རྣམ་བཅད་ཡོངས་གཅོད་ཀྱི་སྒོ་
ནས་ཕན་ཚུན་སྤངས་ཏེ་འགའ་བར་རྒྱ་གར་པཎ་ཆེན་གྱི་ལུང་རིགས་ཀྱིས་་་་་་་



356 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གྲུབ་ཅིང་། ཡིད་ལ་མི་བྱེད་སྙམ་པ་དེ་ཀ་ཡིད་ལ་བྱེད་པར་སོང་ཞིང༌། མ་
མཐོང་བ་དེ་ཀ་མཐོང་བ་དང་མ་མཐོང་བ་གཉིས་ཀར་སོང་བས་འགལ་འདུ་་་
འབའ་ཞིག་ཏུ་སྣང་བས་སོ། །
ཡང་བསམ་གཏན་པར་ཁས་འཆེ་བ་དག་སྤྲོས་བཅས་ཀྱི་དགེ་སྦྱོར་ནི་་་༌་
གཡེང་བ་ལས་མ་འདས་པས་གནས་ལུགས་ཀྱི་དོན་འབའ་ཞིག་བསྒོམ་དགོས་་་
ལ༑ དེ་ཡང་རིགས་པའི་རྗེས་སུ་འབྲང་བའི་དཔྱད་པ་བྱེད་མི་དགོས། རྟོག་
དཔྱོད་གང་ཡང་མི་བྱེད་པར་སེམས་འདས་པའི་རྗེས་མི་གཅོད། མ་འོངས་
པའི་སྡུན་མི་བསུ། ད་ལྟར་གྱི་ཤེས་པ་སོ་མ་ལ་བཟོ་བཅོས་མི་བྱེད་པར་གསལ་
སྟོང་འཛིན་མེད་ཀྱི་ངང་ལ་རྣམ་རྟོག་གི་བཟོ་ཐམས་ཅད་དོར་ནས་ཅི་ཡང་ཡིད་
ལ་མི་བྱེད་པར་འབོལ་ལེ་ཤིག་གེ་གློད་ནས་བཞག་པས་སེམས་ཆོས་སྐུའི་རང་་་་
ངོ་རྗེན་ཆེར་གྱིས་མཐོང་ནས་ཡོང་བ་ཡིན་ཞེས་ཟེར། དེ་ཡང་འཐད་པ་མ་ཡིན་
ཏེ། གང་ཡང་ཡིད་ལ་མ་བྱས་པར་བསྡད་པས་གང་ཡང་མི་མཁྱེན་པ་མེད་པའི་
སངས་རྒྱས་ཀྱི་ཡེ་ཤེས་རྒྱུད་ལ་སྐྱེས་ན་མི་མཐུན་པའི་རྒྱུ་ལས་མི་མཐུན་པའི་་་༌་
འབྲས་བུ་འབྱུང་བས་ ཐམས་ཅད་ལས་ཐམས་ཅད་སྐྱེ་བར་འགྱུར་རོ། །
རྒྱས་པར་ནི་རྗེ་ཐམས་ཅད་མཁྱེན་པའི་ལེགས་བཤད་ལམ་རིམ་དང་། རྩ་
འཇུག་གི་རྣམ་བཤད། སྲས་ཀྱི་ཐུ་བོས་མཛད་པའི་སྟོང་ཐུན་སྐལ་བཟང་མིག་
འབྱེད་དང་། ལྟ་ཁྲིད་ལྟ་ངན་མུན་སེལ་སོགས་ལས་འབྱུང་བ་ལྟར་རོ། །
དེས་ན་སྔ་རབས་པ་དེ་དག་གིས་དོན་དམ་དཔྱོད་བྱེད་ཀྱི་རིགས་པས་་་་
དཔྱད་པ་ན་དགག་བྱ་མ་ལུས་པར་ཁེགས་པ་དང་། བཀག་པའི་ཤུལ་དུ་
ལས་འབྲས་བྱ་བྱེད་སོགས་བསྙོན་མེད་དུ་འཇོག་ཤེས་པའི་ གཉིས་ཚོགས་དེ་་



གཉིས་པ་གྲུབ་མཐའ་སོ་སོའི་བྱུང་ཚུལ། ་ 357
འཇོག་མ་ཤེས་པའི་དམན་ལ། ངེས་དོན་འགྲེལ་བར་རྒྱལ་བ་རང་ཉིད་ཀྱིས་
ལུང་བསྟན་པའི་དཔལ་མགོན་འཕགས་པ་ཀླུ་སྒྲུབ་ཡབ་སྲས་ཀྱི་གཞུང་གི་རྗེས་
སུ་འབྲངས་ཏེ། འཁོར་འདས་ཀྱི་ཆོས་ཐམས་ཅད་རང་རང་གི་གདགས་
གཞིའི་ངོས་ནས་དོན་དམ་པར་གྲུབ་པ་རྡུལ་ཙམ་ཡང་མི་དམིགས་ ཀྱང་་་་་་་་་་
གདགས་གཞིའི་སྟེང་དུ་མིང་དང་རྟོག་པས་ཕར་བཞག་ཙམ་དེ་ཐ་སྙད་དུ་ཚད་
མས་གྲུབ་ལ། ཆོས་རྣམས་རང་རང་གི་ངོ་བོས་སྟོང་པའི་རྒྱུ་མཚན་གྱིས་ཐ་སྙད་
དུ་ཆོས་དེ་དང་དེར་གྲུབ་ཅིང་བྱ་བྱེད་སོགས་འཐད་ལྡན་དུ་འཇོག་ཤེས་པས།
རང་བཞིན་གྱིས་གྲུབ་པ་ཐ་སྙད་དུ་ཡང་ཁེགས་ ཀྱང་ལས་འབྲས་ལ་སོགས་་་་་་
པའི་བྱ་བྱེད་ཐམས་ཅད་གཞན་ངོ་ཙམ་ལ་སྐྱེལ་མི་དགོས་པར་རང་ལུགས་ལ་་་་
ཡང་ཚད་གྲུབ་ཏུ་ཁས་བླངས་པས་ཆོག་པར་མ་ཟད། རྟེན་འབྲེལ་གྱི་ཆོས་ལ་
ངེས་པ་དྲངས་པ་ཉིད་ཀྱིས་རང་བཞིན་མེད་པ་ལ་ངེས་པ་ཆེར་འགྲོ་བས་སྟོང་་་
པ་དང་རྟེན་འབྱུང་གཅིག་གྲོགས་སུ་གཅིག་འཁྱེར་ཤེས་པའི་ཟབ་མོའི་གཏམ་་་
འདི་ནི། རྗེ་བདག་ཉིད་ཆེན་པོ་ཁོ་ནས་རྗེ་བཙུན་འཇམ་དཔལ་དབྱངས་ཀྱི་
བཀའ་དྲིན་ལ་བརྟེན་ནས་བརྙེད་ཅིང་གསལ་བར་འདོམས་པར་མཛད་པ་་་་་
ལས༑ གཞན་སྔོན་བྱོན་པའི་བོད་ཀྱི་མཁས་པ་སུས་ཀྱང་ཇི་ལྟ་བ་བཞིན་གཏན་
ལ་ཕབ་ནས་གསུངས་པ་མ་མཆིས་སོ། །
དེས་ན་རྒྱལ་ཚབ་ཐམས་ཅད་མཁྱེན་པས། ཇི་སྲིད་རྗེ་བཙུན་དམ་པ་མ་
བརྙེད་པ། །དེ་སྲིད་སྲིད་པའི་རྩ་བ་གཅོད་བྱེད་ལམ། །རྟེན་འབྱུང་མཐའ་
དང་བྲལ་བའི་དབུ་མ་ནི། །ཕྱོགས་ཙམ་ཞིག་ཀྱང་རྟོག་པར་མ་གྱུར་ཏོ།
ཞེས་གསུངས་སོ། །འཛམ་གླིང་རྒྱན་དྲུག་ལྟ་བུ་ལ་ཅོ་འདྲི་བའི་རིགས་པའི་



་་་
358 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དབང་ཕྱུག་ཆེན་པོ་དེ་ཉིད་ཀྱིས་ཀྱང༌། རྗེ་བདག་ཉིད་ཆེན་པོ་དང་ཞལ་མ་
མཇལ་གོང་དུ་མཐའ་བྲལ་དབུ་མའི་ལྟ་བ་འདི་ཉིད་ཀྱི་ཕྱོགས་ཙམ་ཡང་མ་་་
རྟོ གས་པར་གསུངས་ན། རྗེ་བདག་ཉིད་ཆེན་པོའི་ལེགས་བཤད་ཀྱི་བདུད་
རྩིའི་རོ་མ་མྱངས་པའི་མཁས་པར་ཁས་འཆེ་བ་གཞན་དག་གི་སྤྱོད་ཡུལ་དུ་མ་
གྱུར་པ་ལྟ་སྨོས་ཀྱང་ཅི་དགོས། བོད་སྔ་མ་དག་གིས་དབུ་མའི་ལུགས་བཟང་
ལྟ་ཅི་སྨོས། རྣམ་རིགས་ལུགས་ཀྱི་གཟུགས་སོགས་ངོ་བོ་དང༌། ཁྱད་པར་
ཀུན་བཏགས་པའི་ཀུན་བཏགས་དང༌། དེ་རང་གི་མཚན་ཉིད་ཀྱིས་གྲུབ་པ་
བཀག་པའི་ཆོས་ཀྱི་བདག་མེད་དུ་འཇོག་པའི་ཚུལ་ཡང་སུས་ཀྱང་ཇི་ལྟ་བ་་་་
བཞིན་འཆད་མ་ནུས་ཏེ། མཁས་གྲུབ་རྗེས། སུ་ཞིག་གིས་ཀྱང་གང་དུ་
ཡང་། ༈ ལུང་བསྟན་མ་ནུས་ཟབ་པའི་གནས། །དགོངས་དོན་རིན་ཆེན་
གཏེར་ཕྱེ་ནས། །འདི་ལྟས་དགྱེས་པ་བསྐྱེད་པར་བྱས། །ཞེས་སེམས་ཙམ་
པའི་གྲུབ་མཐའ་འཆད་པའི་སྐབས་སུ་གསུངས་པའི་ཕྱིར་རོ། །
འོ་ན་མར་མི་ཡབ་སྲས། ས་ཆེན་ཡབ་སྲས་སོགས་དང་། འབྲོམ་སྟོན་
ཡབ་སྲས། བུ་རྔོག་རེད་མདའ་བ་སོགས་སྔོན་བྱོན་གྱི་དམ་པ་དེ་དག་གིས་
ཀྱང་ཟབ་དོན་མ་རྟོགས་པར་སྨྲའམ་ཞེ་ན། དེ་དག་གི་རྗེས་འབྲང་ལ་ངེས་པ་
མི་འདུག་ཀྱང་གོང་མ་དེ་དག་གིས་དབུ་མའི་ལྟ་བ་མ་རྟོགས་ཞེས་སྨྲ་མི་ནུས་་་
སོ༑ ༑ དེ་ལྟ་མོད་ཀྱི་རྗེ་ཐམས་ཅད་མཁྱེན་པ་བཞིན་དུ་དབུ་མའི་ལུགས་ཟབ་
མོ་འདི་ཉིད་ལུང་རིགས་དྲི་མ་མེད་པས་རྒྱས་པར་གཏན་ལ་ཕབ་སྟེ་ཀླུ་སྒྲུབ་་་་་
ཡབ་སྲས་ཀྱི་དགོངས་པ་འཁྲུལ་མེད་དུ་བཀྲལ་བའི་གཞུང་ཆེན་པོ་མཛད་པ་ནི་
མི་སྣང་སྟེ། དེ་དག་གི་གསུང་རབ་རྣམས་མཐོང་བས་ཤེས་པར་འདུག་པས་



359
གཉིས་པ་གྲུབ་མཐའ་སོ་སོའི་བྱུང་ཚུལ།
སོ༑ ༑ རྗེ་རང་གི་གསུང་ལས། ལུང་རིགས་མང་ཐོས་རིགས་ པའི་ལམ་དུ་
ཡང་། ༑ ངལ་བ་མང་བསྟེན་མངོན་པར་རྟོགས་པ་ཡི། །ཡོན་ཏན་ཚོགས་
ཀྱིས་མི་དམན་དུ་མས་ཀྱང་། །འབད་ཀྱང་རྟོགས་པར་མ་གྱུར་གནས་དེ་
ནི༑ ༑ འཇམ་མགོན་བླ་མའི་དྲིན་གྱིས་ལེགས་མཐོང་ནས། །ཞེས་འབྱུང་
བའི་དོན་འཆད་པ་ན་འགའ་ཞིག་གིས། གཞུང་ལུགས་མང་ཐོས་བུ་སྟོན།
རིགས་པའི་ལམ་དུ་ངལ་བ་མང་བསྟེན་ས་པཎ་དང་། ཕྱ་གཙང་། མངོན་
པར་རྟོགས་པའི་ཡོན་ཏན་གྱིས་མི་དམན་པ་མར་མི་སྒམ་པོ་སོགས་ཞེས་བཤད་
པ་ཡང་སྣང་ངོ༌། །
དེས་ན་དགེ་ལྡན་པ་ནི། གནས་ལུགས་ཟབ་མོའི་དོན་ལ་སྐྲག་གྱུར་
ནས། ༑ བློས་བྱས་ཉི་ཚེའི་སྟོང་པ་མཆོག་འཛིན་པའི། །ལོག་པའི་ལྟ་ངན་
མཐའ་དག་རབ་སྤངས་ནས། །ཆོས་ཀུན་གདོད་ནས་སྟོང་པར་རྟོགས་པར་
ཤོག ། ཅེས་རྗེ་རང་གིས་སྨོན་པ་མཛད་པ་བཞིན་དུ། བློས་བྱས་དང་ཉི་
ཚེའི་སྟོང་པ་ཙམ་མ་ཡིན་པར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་
ཅད་ཀྱི་སྟེང་དུ་དགག་བྱ་རང་བཞིན་གྱིས་གྲུབ་པ་བཀག་པའི་སྟོང་པ་ཉིད་་་་་་
རྒྱལ་བའི་དགོངས་པ་མཐར་ཐུག་པ་ཟབ་མོ་དབུ་མའི་ལྟ་བ་ཕུན་སུམ་ཚོགས་་་
པ་བཤད་པ་དང་སྒྲུབ་པ་ནི་ཀུན་ལ་ཐུན་མོང་གི་སྤྱི་ནོར་ལྟ་བུར་ལྡན་ལ། གྲུབ་
མཐའ་གཞན་ལ་སྲིད་ཙམ་གྱི་མཐའ་སུས་ཁེགས་ཀྱང་ཐུན་མོང་དང་མི་ལྡན་་་
པས་ན་ལྟ་བའི་སྒོ་ནས་གཞན་ལས་ཁྱད་པར་དུ་འཕགས་སོ། །
སྒོམ་པའི་སྒོ་ནས་ཀྱང་རི་བོ་དགེ་ལྡན་པའི་རིང་ལུགས་གཞན་ལས་ཁྱད་་
པར་དུ་འཕགས་ཏེ། བོད་ཀྱི་བསམ་གཏན་པར་གྲགས་པ་རྣམས་འདི་སྐད་



རབས་གས༤++་ལerw •
360 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ་
ཅེས། རྣམ་རྟོག་ཐམས་ཅད་སྤང་བྱ་ཡིན་པས་དགག་དགོས་ཟེར་བ་དང༌།
ཡང་འགའ་ཞིག་གིས་རྣམ་རྟོག་ཆོས་སྐུའི་ཡོ་ལང་ཡིན་པས་ཇི་ཙམ་རྒྱས་པ་ཙ མ་
གྱིས་ཉམས་རྟོགས་རྒྱས་པ་ཡིན་ཟེར། ལ་ལས་རྣམ་ རྟོག་མ་རིག་ཆེན་ པོ་
སྟེ༑ ༑ འཁོར་བའི་རྒྱ་མཚོར་ལྷུང་བར་བྱེད། །ཅེས་གསུངས་པས་རྣམ་
རྟོག་མ་རིག་པ་ཡིན་ཟེར། ལ་ལས་རྣམ་ རྟོག་ཆོས་སྐུ་ཡིན་ཟེར། འགའ་
ཞིག་གིས་ཡིད་མ་འཕྲོས་པར་ས་ལེ་ཧྲིག་གེ་གནས་པའི་ཚེ་སངས་རྒྱས་སམ་་་་་
མྱང་འདས་ཡིན། ཅུང་ཟད་ཅིག་འཕྲོས་པ་ནས་སེམས་ཅན་ནམ་འཁོར་བ་
ཡིན་ཅེས་ཟེར། ཁ་ཅིག་མུན་ཁུང་དུ་ལུས་ཀྱི་བྱེད་བཅིང་དང་མིག་གི་ལྟ་
སྟངས་གཅུན་ནས་སེམས་ཅི་ཡང་ཡིད་ལ་མི་བྱེད་པར་བཞེད་པའི་ཚེ་དུ་སོགས་
ཀྱི་ཉམས་སྣང་ཟ་ཟི་གང་ཤར་ཐམས་ཅད་ཆོས་སྐུ་དང་ངོ་བོ་ཉིད་སྐུ་ཡིན་པས་
སོ་སོ་སྐྱེ་བོས་ཀྱང་ཆོས་སྐུ་མངོན་སུམ་དུ་མཐོང་ཞེས་ཟེར། ཁ་ཅིག་དེ་དག་ཆོས་
སྐུ་ཡོངས་རྫོགས་མཐོང་བ་མིན་གྱི་ཆོས་སྐུའི་ཆ་ཤས་ཙམ་ཞིག་མཐོང་བ་ཡིན་་་
ཅེས་ཟེར། ཁ་ཅིག་དེ་དག་ཆོས་སྐུ་མ་ཡིན་ཀྱང་མྱུར་དུ་ཆོས་སྐུ་མཐོང་བར་
འགྱུར་བའི་སྔ་ལྟས་སུ་གྱུར་པའི་ལམ་རྟགས་ཡིན་ཅེས་ཟེར། ཁ་ཅིག་སེམས་
འཁྲུལ་བའི་འཁྲུལ་སྣང་བན་བུན་ཡིན་པས་སྙིང་བོ་ཅི་ཡང་མེད་ཅེས་ཟེར།
ཁ་ཅིག་དེ་དག་འདུས་བྱས་ཡིན་ཅེས་ཟེར། ཁ་ཅིག་དེ་དག་འདུས་མ་བྱས་
ཡིན་ཅེས་ཟེར་བ་སོགས་སྒོམ་གྱི་ངོ་བོ་ལ་འཁྲུལ་བ་མང་དུ་སྨྲ་བར་བྱེད་དོ། །
དེ་དག་ཀྱང་འཐད་པ་མ་ཡིན་ཏེ། རྣམ་རྟོག་ཐམས་ཅད་སྤང་བྱ་ཡིན་
ན་སྟོང་ཉིད་རྟོགས་པའི་རིགས་ཤེས་རྗེས་དཔག་ཀྱང་སྤོང་དགོས་ལ། དེས་ན་



གཉིས་པ་གྲུབ་མཐའ་སོ་སོའི་བྱུང་ཚུལ། 361
དེ་མངོན་སུམ་དུ་འགྱུར་མི་སྲིད་ཅིང་རྣལ་འབྱོར་མངོན་སུམ་ཐོབ་མི་རུང་བས་
དང་པོ་མི་འཐད། རྫོགས་པའི་སངས་རྒྱས་ལས་ཀྱང་རང་རེ་རྟོགས་པ་
མཐོ་བར་ཐལ་བས་གཉིས་པ་མི་འཐད། རྣམ་རྟོག་སྤྱི་དང་མ་རིག་པ་བྱེ་
བྲག་ཡིན་པས་གསུམ་པ་མི་འཐད། དག་བྱ་དང་དག་ཆ་གཉིས་གཅིག་ཏུ་མི་
རུང་ཞིང་། སེམས་ཅན་ཐམས་ཅད་འབད་མེད་དུ་གྲོལ་བར་ཐལ་བ་སོགས་
ཀྱིས་བཞི་བ་མི་འཐད། སངས་རྒྱས་ལ་སྤངས་རྟོགས་ཉམས་པ་མི་སྲིད་པས་ལྔ་
བ་མི་འཐད། སྐུ་གསུམ་དང་སྐུ་བཞི་གྲངས་མེད་གསུམ་གྱི་ཚོགས་ཀྱིས་བསྒྲུབ་
བྱ་དང་མཐར་ཐུག་གི་ཐོབ་བྱར་མདོ་རྒྱུད་བསྟན་བཅོས་ཐམས་ཅད་ལས་་་་་༌
བཤད་པས་དྲུག་པ་མི་འཐད། རྡུལ་ཕྲ་རབ་ཆ་མེད་བྱེ་སྨྲས་འདོད་ཀྱང་ཆ་
ཅན་མེད་པའི་ཆ་ཤས་ཡན་གར་བ་རང་སྡེ་སུས་ཀྱང་མི་འདོད་པས་བདུན་པ་
མི་འཐད། ཁམས་འདུས་ཀྱི་ཉམས་ཙམ་ས་ལམ་མཐོན་པོའི་ཡོན་ཏན་དུ་
འཁྲུལ་བས་བརྒྱད་པ་མི་འཐད། ལྷག་མ་རྣམས་ཀྱང་ངལ་བ་འབྲས་མེད་ཀྱི་
གཏམ་འབའ་ཞི ག་ཏུ་འདུག་པས་སོ། ། །
དེར་མ་ཟད་སྒོམ་པའི་སྐབས་སུ་ཡང་། སྒོམ་ཐམས་ཅད་ལ་འཇོག་སྒོམ་
ཁོ་ན་དགོས་པར་བསམས་ནས། ལྟ་བ་སྒོམ་པ་སོགས་ཀྱི་ཚེ་ཡང་དཔྱད་པ་
བགྱིད་པ་སྐྱོན་དུ་བཟུང་ནས་གནས་ལུགས་ལ་ངེས་པ་འདྲེན་པའི་སྒོ་འགོག་་་་་
པར་བྱེད་པ་དང་། ཞི་གནས་གསར་དུ་སྒྲུབ་པའི་ཚེ་གནས་ཆ་གཙོ་བོར་བྱས་
ཏེ་ཤེས་པ་འཕང་ལེགས་པར་བསྟོད་དེ་བསྒྲིམས་ནས་མི་རྟོགས་པར་འཇོག་པ་
དོར་ནས། འཇུར་བུས་བཅིངས་པའི་སེམས་ཉིད་ནི། །གློད་ན་གྲོལ་བར་
ཐེ་ཚོམ་མེད། །ཅེས་སོགས་ཀྱི་ཚིག་རིས་ཙམ་ལ་འཁྲུལ་ནས་གློད་རབ་ལ་་་



362 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
སྒོམ་རབ་ཅེས་སྨྲ་ཞིང་། རིག་པའི་གཟེངས་ཀྱང་སྨད། ལེགས་པར་བསྒྲིམས་
པ་ཡང་གློད་པས་བྱིང་བ་ཕྲ་མོ་བསགས་པ་སྒོམ་བཟང་པོར་འཁྲུལ་ནས་དེའི་་༌༌
ངང་དུ་མི་ཚེ་སྐྱེལ་བར་བྱེད་ལ། ཞི་གནས་མཚན་ཉིད་པ་དང་། ལྷག་མཐོང་
མཚན་ཉིད་པའི་ངོ་བོ་དང༌། སོ་སོའི་གྲུབ་ཚད། ཞི་ལྷག་ཟུང་འབྲེལ་དུ་
འཇོག་པའི་མཚམས་སོགས་ཀྱི་མིང་ཙམ་ཡང་མ་གྲགས་པར་མ་ཟད། ཕལ་ཆེ་
བས་བྱིང་བ་ཕྲ་མོ་ངོས་མ་ཟིན། བྱིང་རྨིགས་གཉིས་གཅིག་ཏུ་འཁྲུལ། འཕྲོ་
རྒོད་གཉིས་ཀྱང་གཅིག་ཏུ་འཁྲུལ། མདོར་ན་བྱིང་བ་དང་སྒོམ་གྱི་ཁྱད་པར་
ཙམ་ཡང་མ་ཕྱེད་པས་ རྒྱལ་བས་གསུངས་པའི་ཏིང་ངེ་འཛིན་རྣམ་དག་སྒྲུབ་་་
ཚུལ་གྱི་ཕྱོགས་ཙམ་དུའང་མ་སོན་པ་མང་ངོ༌། །བླ་མ་དབུ་མ་བ་དཔའ་བོ་
རྡོ་རྗེས་ཀྱང་དང་པོ་སྒོམ་གྱི་མན་ངག་ཅིག་གསན་པར་དགོངས་ནས། དེ་
དུས་བོད་ན་འབར་འཇག་གཉིས་གྲགས་ཆེ་བས། འབའ་ར་བ་རྒྱལ་མཚན་
དཔལ་བཟང་ལ་གསན། ཕྱིས་སུ་རྗེ་བཙུན་འཇམ་པའི་དབྱངས་ལ། འབའ་
ར་བས་བཞེད་པའི་ལྷག་མཐོང་དེ་ལྷག་མཐོང་མཚན་ཉིད་པ་ཨེ་ཡིན་ཞུས་་་་་་་
པར། ཅིས་ཀྱང་མིན་ཞེས་གསུངས། ཞེས་རྣམ་ཐར་ལས་འབྱུང་བས།
རྟོགས་ལྡན་གངས་ཀྱི་སེང་གེ་དེ་ལྟ་བུ་དེའི་ལྷག་མཐོང་ཡང་མཚན་ཉིད་པར་་་
མ་གྱུར་ན་གཞན་དག་ལ་ལྟ་སྨོས་ཀྱང་ཅི་དགོས་སོ། །
རྗེ་བདག་ཉིད་ཆེན་པོས་ནི། སྤྱིར་སྒོམ་ལ་འཇོག་སྒོམ་ཁོ་ན་དགོས་པ་
བཀག་ནས། མཁས་པའི་དབང་པོ་ཀ་མ་ལ་ཤཱི་ལའི་སྒོམ་རིམ་སོགས་ལས་
གསུངས་པ་བཞིན། དཔྱད་སྒོམ་དགོས་པ་ལ་དཔྱད་སྒོམ། འཇོག་སྒོམ་
དགོས་པ་ལ་འཇོག་སྒོམ། དཔྱད་འཇོག་སྤེལ་མ་དགོས་པ་ལ་དེ་བཞིན་བྱེད་



363
གཉིས་པ་གྲུབ་མཐའ་སོ་སོའི་བྱུང་ཚུལ།
ཚུལ་དང་། ཏིང་ངེ་འཛིན་སྐྱོན་མེད་སྒྲུབ་ཚུལ་གྱི་མན་ངག་མདོའི་དོན་བྱམས་
ཆོས་དང༌། ས་སྡེ་དང་དབུ་མ་སྒོམ་རིམ་སོགས་ཀྱིས་རྒྱས་པར་བཀྲལ་བ་
ལྟར། ཞི་ལྷག་སོ་སོའི་ཚོགས་བསྟེན་པ་དང༌། དམིགས་རྟེན་གྱི་ཁྱད་པར་
དང་༑ དཔྱད་སྒོམ་དང་འཇོག་སྒོམ་གྱི་རྣམ་དབྱེ་དང་། སེམས་གནས་པའི་
ཐབས་དགུ་དང་སྤོང་བའི་འདུ་བྱེད་བརྒྱད་དང་ལྡན་པར་བྱས་ནས་བསྒོམས་་་
པས་ ཞི་གནས་ དང་ ལྷག་མཐོང་རྗེས་མཐུན་པ་གྲུབ་པའི་ཚད། དེ་ནས་ཞི་
ལྷག་མཚན་ཉིད་ཚང་བ་ཐོག་མར་སོ་སོར་གྲུབ་པའི་ཚད། དེ་དག་གི་གོ་
རིམ༑ དེ་ནས་ཞི་ལྷག་ཟུང་འབྲེལ་གྱི་ཏིང་ངེ་འཛིན་མཚན་ཉིད་ཚང་བར་
གྱུར་པའི་ཚད། དེ་དག་གི་ཐོག་མཐའ་བར་གསུམ་དུ་མྱོང་བ་ཇི་ལྟར་སྐྱེ་བའི་
ཚུལ༑ ལུས་སེམས་ལ་འབྱུང་བའི་རྟགས་ཀྱི་ཁྱད་པར། བྱིང་རྨུགས་གཉིས་
ཀྱི་ངོས་འཛིན་དང་ཁྱད་པར། འཕྲོ་རྒོད་གཉིས་ཀྱི་ངོས་འཛིན་དང་ཁྱད་
པར༑ དེ་དག་ག ཉིན་པོ་གང་གིས་ཇི་ལྟར་སེལ་ཚུལ། དྲན་ཤེས་བཞིན་
གཉིས་ཀྱི་ངོས་འཛིན་དང་ཁྱད་པར། དེ་གཉིས་སྐབས་གང་དུ་བསྟེན་ཚུལ་
དང་། ལས་དང་པོ་བས་ཏིང་ངེ་འཛིན་གསར་དུ་སྒྲུབ་པའི་ཚེ་གནས་ཆ་ཙམ་
གྱིས་མི་ཆོག་པར་གསར་བའི་ངར་དང་ལྡན་པ་དགོས་ཚུལ་སོགས་ཤིང་རྟ་ཆེན་
པོའི་གཞུང་གི་དགོངས་པ་ཇི་ལྟ་བ་བཞིན་དུ་ཕྱིན་ཅི་མ་ལོག་པར་གཏན་ལ་་་་༌་
ཕབ་པ་ཡིན་པས་རྣམ་པ་ཐམས་ཅད་དུ་འཁྲུལ་བ་དང་བྲལ་བ་ཡིན་ནོ། །
དེ་ཉིད་ཀྱི་ཕྱིར་ལམ་རིམ་གྱི་ཞི་གནས་གསུངས་པའི་མཇུག་ཏུ། མདོ་
དང་དགོངས་འགྲེལ་བསྟན་བཅོས་ཆེན་མོ་ལས། །ལེགས་གསུངས་ཏིང་
འཛིན་བསྒྲུབ་པའི་རིམ་པ་ནི། །རྗོད་བྱེད་བརླིང་བས་བློ་གྲོས་ཆུང་རྣམས་



364 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཀྱིས། ། ཇི་བཞིན་མ་རྟོགས་རང་གི་བློ་ཡི་སྐྱོན། །གཞན་ལ་བསྒོས་པས་
གཞུང་བཟང་དེ་དག་ལ། །མི་རྟོག་སྐྱོང་བའི་གདམས་པ་མེད་སྙམ་ནས།།
ཡོད་པའི་གཞུང་དུ་མ་བཙལ་མེད་པའི་སར། །འབད་པ་དུ་མས་ཚོལ་ཞིང་
རྙེད་པར་སེམས། །དེ་འདྲས་ཕྱི་རོལ་བ་དང་ནང་བ་ཡི། །ཏིང་འཛིན་
རྣམས་ཀྱང་ཕྱེད་པར་མི་འགྱུར་ན། །ཐེག་པ་མཆོག་དང་ཐེག་པ་དམན་པ་
དང༌། ། རྡོ་རྗེ་ཐེག་དང་ ཕ་རོལ་ཕྱིན་པ་ཡི། །ཏིང་ངེ་འཛིན་གྱི་ཁྱད་པར་
གང་ཡིན་པ། །ཇི་བཞིན་ཕྱེད་པར་འགྱུར་བ་སྨོས་ཅི་དགོས། །ཚུལ་དེ་
མཐོང་ནས་གཞུང་ལུགས་ཆེན་མོ་ཡི། །ཏིང་འཛིན་སྐྱོང་ཚུལ་གོ་སླའི་ངག་
གིས་བཤད། །གཞུང་ལུགས་ཚེ་ལ་ལོ་མང་སྦྱངས་པ་ཡི། །གྲོགས་དག་
རང་གི་ནོར་བུ་རིན་པོ་ཆེ། །དོར་ནས་གཞན་གྱི་མཆིང་བུ་མ་ལེན་
པར། ༑རང་ལ་རིན་ཆེན་ཡོད་པ་མཁྱེན་པར་མཛོད། །ཁྱོད་ཀྱིས་སྦྱངས་
པའི་གཞུང་ལས་གདམས་པའི་དོན། །ལོགས་སུ་མེད་པར་གཟིགས་ནས་
ཐུབ་དབང་གིས། །མང་དུ་ཐོས་པ་གསན་ན་བདེའོ་ཞེས། །གསུངས་པ་
དེ་ཡི་དོན་ལའང་དཔྱོད་པར་རིགས། །ཞེས་གཞུང་ལུགས་མང་དུ་ཐོས་
པ་རྣམས་དང་། ཅི་ཡང་མི་རྟོ ག་འཇོག་པའི་ཞི་གནས་ལམ། །དང་
པོར་སྒྲིབ་པའི་ཚུལ་དང་གྲུབ་པའི་ཚད། །ལེགས་པར་དམིགས་ཕྱེད་གོ་
བ་མ་བརྙེད་ཀྱང༌། །སྙིང་རུས་ཙམ་ལ་རེ་བའི་བསམ་གཏན་པ། །
དེ་དག་གིས་ཀྱང་ད་དུང་མཁས་པ་ལ། །བརྟེན་ནས་སྐྱོང་ཚུལ་ཇི་བཞིན་
ཤེས་པར་མཛོད། །དེ་ལྟ་མིན་ན་རྒྱལ་བའི་བསྟན་པ་ལ། །རེ་ཞིག་ངལ་
འཚོ བྱས་ན་གནོད་པ་ཆུང་། །ཞེས་བླུན་སྒོམ་ཙམ་གྱིས་ཆོག་ཤེས་བགྱིད་པ་



--
-
གཉིས་པ་གྲུབ་མཐའ་སོ་སོའི་བྱུང་ཚུལ། 365
རྣམས་ལ་ཐུགས་བརྩེ་བས་བསླབ་བྱའང་འདོམས་པར་མཛད་པ་ཡིན་ནོ། །
དེ་ལྟ་ན་རི་བོ་དགེ་ལྡན་པའི་རིང་ལུགས་འདི་ཉིད་ལྷག་པ་ཏིང་ངེ་འཛིན་
གྱི་ཡོན་ཏན་གྱི་སྒོ་ནས་ཀྱང་གཞན་ལས་ཁྱད་པར་དུ་འཕགས་པ་འགྲུབ་པོ། །
སྤྱོད་པའི་སྒོ་ནས་ཀྱང་ཁྱད་པར་དུ་འཕགས་ཏེ། བོད་སྔ་མ་ཕལ་ཆེར་
འདི་སྐད་དུ། མྱོས་འགྱུར་གྱི་བཏུང་བ་དང༌། ཕྱི་དྲོའི་ཁ་ཟས་སྤོང་བ་
སོགས་འདུལ་བ་ལས་གསུངས་པ་ནི་ཐེག་པ་འོག་མ་དམན་པ་ལ་མོས་པ་དག་་་
གི་དབང་དུ་བྱས་པ་ཡིན་གྱི། ཐེག་པ་གོང་མ་དང་སེམས་ཀྱི་རང་ངོ་ཤེས་པ་ལ་
དེ་འདྲ་བ་འཆིང་བྱེད་ཡིན་པས་དགོས་པ་མེད་དོ་ཅེས་ཟེར་ཞིང་།རབ་ཏུ་བྱུང་
བའི་ཀུན་ཏུ་སྤྱོད་པ་དག་ཡལ་བར་འདོར་བ་ལ་ཇི་མི་སྙམ་པར་མ་ཟད་ཀྱི། །
ཁ་ཅིག་ནི་བླ་གོས་དང་མཐང་གོས་ལ་སོགས་པའི་རྟགས་ཀྱང་ཆེད་དུ་འདོར་་་་
བ་སོགས་དམ་པའི་ཆོས་འདུལ་བའི་བསླབ་ཁྲིམས་རྣམ་པར་དག་པ་སུན་་་་་་་
འབྱིན་པའི་སྒོ་ནས་རྒྱལ་བའི་བསྟན་པ་གཟུགས་བརྙན་ཙམ་ཞིག་ཏུ་སོང་ནས་་
བླ་གོས་དང་མཐང་གོས་དྲས་དྲུབ་ཀྱི་ཚུལ་ཙམ་ཡང་ཕལ་ཆེར་གྱིས་མ་ཤེས་པ་་་
རྣམ་ཐར་དད་པའི་འཇུག་ངོགས་ལྟར་ལ། རྗེ་བདག་ཉིད་ཆེན་པོས་དེ་ལྟ་བུའི་
སྣང་ཚུལ་ཐུགས་ཀྱིས་མ་བཟོད་པར་སངས་རྒྱས་ཀྱི་བསྟན་པའི་གཞི་མ་ནི་ལྷག་
པ་ཚུལ་ཁྲིམས་ཀྱི་བསླབ་པའོ་ཞེས་དགོངས་ནས་ཆང་དང་ཕྱི་དྲོའི་ཁ་ཟས་་་་༌་་
སྤོང་བ་དང་བྱིན་ལེན་དང་རུང་ཆུ་དང་ནུབ་ལྷག་ཉལ་བསྲུང་བ་སོགས་འདུལ་
བའི་བཅས་ཁྲིམས་ཕྲ་མོ་རྣམས་ཀྱང་ཕྱག་ལེན་དུ་འདེབས་པར་མཛད་ལ།
གསང་སྔགས་ལ་འཇུག་པའི་ཚེ་ཡང་། རྒྱུད་ལས། ཕྱི་རུ་ཉན་ཐོས་སྤྱོད་
བསྐྱངས་ཤིང་། །ནང་དུ་འདུས་པ་ལ་རབ་དགའ། །ཞེས་གསུངས་པ་ལྟར།
.
.
.
1



366 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
འདུལ་བའི་ཀུན་སྤྱོད་ལ་གནས་བཞིན་པའི་ངང་ནས་རིམ་པ་གཉིས་ཀྱི་རྣལ་་་་
འབྱོར་ཉམས་སུ་ལེན་པ་སོགས་ཀུན་སྤྱོད་དག་པ་དང༌། དེའི་སྟེང་དུ་བྱང་
སེམས་དང་སྔགས་ཀྱི་འདུལ་བ་ནས་གསུངས་པའི་བཅས་མཚམས་རྣམས་ ཀྱང་
མིག་གི་འབྲས་བུ་ལྟར་བསྲུང་བའི་རྣམ་ཐར་གཙང་མ་དང་ལྡན་པས་སོ། །
མཁས་པ་སྟག་ཚང་ པས་ ཀྱང་། ཁ་ཅིག་འདུལ་བ་གཙོར་བྱས་གསང་སྔགས་
སྤོང་༑ ༑ གཞན་དག་སྔགས་ལ་མོས་བློས་འདུལ་བ་འགོག །རྒྱལ་
བའི་བསྟན་པ་མཐའ་དག་འགལ་མེད་དུ། །ལེགས་པར་ཉམས་སུ་ལེན་
མཁས་ཁྱོད་ལ་འདུད། །ཅེས་དང་། མཚན་ཉིད་གཙོར་བཟུང་གསང་སྔགས་
ཟ་ཆོས་དང༌། །སྔགས་ཀྱིས་ཁེངས་ནས་མཚན་ཉིད་ཁ་བཤད་ཙམ། །མདོ་
སྔགས་ ཐ་དག་མ་ཚང་རྫོགས་བྱང་དུ། །བགྲོད་ཐབས་མེད་པར་གཟིགས་པ་
ཁྱོད་ལ་འདུད། །ཅེས་སོགས་དང་པོར་འགལ་བའི་ཁུར་ཆེན་པོ་བཅོ་བརྒྱད་
ཀྱི་དགག་པ་བ ཏང༌། ཕྱིས་སུ་ཡོན་ཏན་འདི་ལྟ་བུ་མཐོང་ནས་བསྔགས་པ་
མཛད་འདུག་པས་སོ། །དེས་ན་ཐམས་ཅད་མཁྱེན་པ་ངག་གི་དབང་ཕྱུག
བློ་བཟང་རྒྱ་མཚོས། རྨད་བྱུང་རྣམ་ཐར་གཙང་མའི་ཁྲིམས་ དང་ལྡན།།
རླབས་ཆེན་རྒྱལ་སྲས་སྤྱོད་པའི་སྙིང་སྟོ བས་ཆེ། །བདེ་སྟོང་མཆོག་གི་རིམ་
གཉིས་རྣལ་འབྱོར་སྤྱོད། །བློ་བཟང་ རྒྱལ་ བའི་ བསྟན་དང་མཇལ་བར་ཤོག །
ཅེས་སྨོན་པ་མཛད་དོ། །
གསང་སྔགས་ཀྱི་དབང་དུ་བྱས་ཀྱང་དགེ་ལྡན་པ་ཁྱད་པར་དུ་འཕ གས་་་
ཏེ། མཚན་ཉིད་ཐེག་པའི་ཐེག་ཆེན་པ་གཞན་དང༌། རྒྱུད་སྡེ་གཞན་གྱི་
འཕ གས་པ་རྣམས་ཀྱིས་སྟོང་ཉིད་མངོན་སུམ་དུ་རྟོ གས་པའི་ཡེ་ཤེས་དེས་་་་་་་
.



༈
，
གཉིས་པ་གྲུབ་མཐའ་སོ་སོའི་བྱུང་ཚུལ། 367
བསོད་ནམས་ཀྱི་ཚོ གས་མཐའ་ཡས་པའི་གྲོགས་བྱས་པ་ལ་བརྟེན་ནས། ཤེས་
སྒྲིབ་རགས་པ་རྣམས་སྤོང་བར་ནུས་ཀྱང་ཕྲ་མོ་སྤོང་མི་ནུས་པས། འཚང་རྒྱུ་
བ་ལ་དུས་རིང་བོར་འགོར་བ་ལ་བླ་མེད་ཀྱི་ཐེག་པ་སྙིགས་དུས་ཀྱི་ཚེ་ཐུང་་་་་་
གཅིག་ལ་ཤེས་སྒྲིབ་མ་ལུས་པར་སྤོང་ནུས་པའི་མྱུར་ཁྱད་ནི། ཡུལ་ཅན་ལྷན་
སྐྱེས་ཀྱི་བདེ་བས་ཡུལ་སྟོང་པ་ཉིད་རྟོ གས་པ་འདི་ཡིན་ལ། སྔགས་བླ་མེད་ཀྱི་
ཆེད་དུ་བྱ་བའི་གདུལ་བྱ་ལ་ཕར་ཕྱིན་ཐེག་པའི་གདུལ་བྱ་དབང་པོ་རྣོ་ཤོས་་་་
ལས་ཀྱང་ཆེས་རྣོ་བ་ཞིག་དགོས་པས། དེ་འདྲ་བའི་གདུལ་བྱ་དེས་བདེ་སྟོང་
སྦྱོར་བའི་སྟོང་པ་ནི་དབུ་མ་ཐལ་འགྱུར་བས་ཇི་ལྟར་གཏན་ལ་ཕབ་པ་ལྟར་གྱི་
སྟོང་ཉིད་ཕྲ་མོ་ཁོ་ནར་ངེས་སོ། །
གདུལ་བྱ་དེ་ལྟ་བུ་མ་ཡིན་པའི་སྔགས་ལམ་ལ་མོས་པ་ཙམ་གྱི་ཕལ་བའི་
གདུལ་བྱ་ལ་ནི། རང་རྒྱུད་པས་གཏན་ལ་ཕབ་པ་ལྟར་གྱི་སྟོང་ཉིད་དང༌།
གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་དང་སྦྱར་བའི་བདེ་སྟོང་་་་་་
ཕལ་བ་ཙམ་ནི་ཡོད་ ཀྱང་། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་
པའི་སྟོང་པ་དང་སྦྱོར་ བའི་བདེ་སྟོང་གི་ཡེ་ཤེས་ནི་ཡོད་པ་མ་ཡིན་ནོ། །
གནད་དེའི་ཕྱིར་རྗེ་བླ་མས་ལེགས་བཤད་སྙིང་པོ་ལས། དེ་ཁོ་ན་ཉིད་
གཏན་ལ་འབེབས་པའི་ཤིང་རྟའི་སྲོལ་གཉིས་པོ་འདི་ནི་ཕ་རོལ་ཏུ་ཕྱིན་པའི་་་་
ཐེག་པའི་སྐབས་སུ་རྒྱས་མོད་ཀྱང་། གསང་སྔགས་ཀྱི་གཞུང་འགྲེལ་བའི་པཎྜི་
ཏ་དང་། གྲུབ་ཐོབ་རྣམས་ཀྱིས་ཀྱང་དེ་གཉིས་གང་རུང་ཞིག་དང་མཐུན་པར་
དེ་ཁོ་ན་ཉིད་ཀྱི་དོན་གཏན་ལ་འབེབས་པ་ལས་ གཞན་པའི་ཕུང་གསུམ་མེད་་་
པས། ཚུལ་འདི་ནི་གསུང་རབ་མདོ་སྔགས་མཐའ་དག་གི་དེ་ཁོ་ན་ཉིད་



368 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གཏན་ལ་འབེབས་པའི་གནད་དུ་ཤེས་པར་བྱའོ། ༈ །དེའི་ཕྱིར་ཚུལ་གཉིས་ཀྱི་
ཤིང་རྟ་ཆེན་པོའི་སྲོལ་ལ་མི་བརྟེན་པར་དེ་ཁོ་ན་ཉིད་འཚོལ་བ་ནི་ལོང་འཁྲིད་་
མེད་པའི་ལོང་བ་ཉམ་ང་བའི་ཕྱོགས་སུ་རྒྱུག་པ་དང་འདྲ་ལ། ཞེས་གསུངས་
སོ༑ ༑ དེ་ལྟ་ན་དབུ་མ་བ་ལྟ་ཞོག་བྱེ་མདོ་རྣམ་རིག་པའི་ལྟ་བའི་ཕྱོགས་སུའང་་་
མ་སོང་བའི་ཅི་མེད་ཅང་མེད་དང༌། ཡོད་མིན་མེད་མིན་དང༌། སྟོང་ལྟ་
ཧར་སང་དང༌། གཞན་སྟོང་བདེན་དངོས་སོགས་བོད་ཀྱི་བློས་བྱས་ཀྱི་སྟོང་
པ་ཉིད་རྣམས་རྒྱུད་སྡེ་འོག་མའི་ཟབ་གསལ་གཉིས་མེད་ཀྱི་ཟབ་མོར་ཡང་མི་་་་
རུང་ན་རྣལ་འབྱོར་བླ་མེད་ཀྱི་བདེ་སྟོང་སྦྱོར་བའི་སྟོང་པ་ཉིད་དུ་ཇི་ལྟར་རུང་
བར་འགྱུར། དེ་མི་རུང་བས་བསྐྱེད་རྫོ གས་ཀྱི་ལམ་བསྒོམ་པའི་ལུགས་སུ་
བྱས་ཀྱང་སྲོག་མེད་པའི་གཟུགས་བརྙན་དུ་སོང་ཞིང་། ཆོས་སྐུའི་ལག་རྗེས་
འཇོག་བྱེད་ལམ་བསྒོམ་པ་མེད་པ་དང་། ཐབས་ཤེས་ཡ་བྲལ་དུ་གྱུར་པས་ཟུང་
འཇུག་གི་གོ་འཕང་སྒྲུབ་མི་ནུས་པར་མ་ཟད། འཁོར་བའི་རྩ་བ་ལའང་གནོད་
ཅུང་ཟད་ཀྱང་ནུས་པར་མི་འགྱུར་རོ། །
དེས་ན་དགེ་ལྡན་པའི་གསང་སྔགས་ཀྱི་ལམ་ནི་ལྟ་བའི་སྒོ་ནས་ཀྱང་་་་་་
གཞན་ལས་ཁྱད་པར་དུ་འཕགས་སོ། །
ཡང་གཞན་དག་གིས་དབང་བཞི་བ་བདེན་གཉིས་དབྱེར་མེད་ཀྱི་ཟུང་་་
འཇུག་ལ་ངོ་སྤྲོད་དགོས་པ་མི་ཤེས་པར་ཕལ་ཆེ་བས་སྟོང་ཉིད་ཀྱི་ངོ་སྤྲོད་ཙམ་་
དང༌། སྟོང་ཉིད་ཀྱང་གང་ཡང་ཡིད་ལ་མི་བྱེད་པའི་ཧཱ་ཤང་གི་སྒོམ་ཙམ་
ལ་བྱེད་པ་དང་། དེ་ལས་ཅུང་དྲག་པ་ལ་ལས་བདེ་སྟོང་དུ་ངོ་སྤྲོད་ཟེར་ཡང་
སྟོང་ཉིད་ཀྱི་འདོད་ཚུལ་བཤད་མ་ཐག་པ་ལྟར་སོང་བས་བདེ་སྟོང་གི་མིང་་་་



གཉིས་པ་གྲུབ་མཐའ་སོ་སོའི་བྱུང་ཚུལ། 369
ཙམ་དུ་ཟད་ལ། རྫོགས་རིམ་གྱི་རྒྱུད་སྨིན་བྱེད་དུ་བསྐྱེད་རིམ་སྔོན་དུ་འགྲོ་
དགོས་པ་ལ། བསྐྱེད་རིམ་ནི་ཐུན་མོང་གི་དངོས་གྲུབ་བསྒྲུབ་པ་ཙམ་ཞིག་གི་
ཕྱིར་དུ་རྒྱལ་བས་གདུལ་བྱ་བློ་དམན་ལ་གསུངས་པ་ཡིན་གྱི། མཆོག་གི་དངོས་
གྲུབ་འདོད་པས་ནི་དང་པོ་ཉིད་ནས་རྫོགས་རིམ་བསྒོམ་པར་བྱ་བ་ཡིན་ནོ། །
ཞེས་བསྐྱེད་རིམ་སངས་རྒྱས་ཀྱི་རྒྱུ་མ་ཡིན་པར་སྨྲ་ཞིང་། རྫོ གས་རིམ་ཡང་ལ་
ལས་ངེས་དོན་རྐྱང་བ་བསྒོམ་ཟེར་བ་དང་། ལ་ལས་ལྷའི་རྣལ་འབྱོར་དང་
ངེས་དོན་ཟུང་འབྲེལ་དུ་བསྒོམ་ཟེར་ཞིང་། ངེས་དོན་བསྒོམ་པའང་ཅི་ཡང་
མི་སེམས་པར་འཇོག་པ་ལ་བྱེད་པས། མདོར་ན་ཧྭ་ཤང་གི་སྒོམ་མིན་པ་
གཞན་གང་ཡང་སངས་རྒྱས་ཀྱི་རྒྱུར་མི་འདོད་པ་དང་། ཡང་ཁ་ཅིག་ལྗོ གས་
རིམ་ནི་དབང་བཞི་བའི་དོན་བསྒོམ་པ་ཡིན་ལ། དེའི་ཚུལ་ནི་ལྟེ་བའི་རྩ་
འཁོར་དུ་གཏུམ་མོ་སྦོར་བྱེད་ཨ་ཐུང་ལ་དམིགས་པ་གཏད་ནས་བསྒོམས་པའི་་
སྟོ བས་ཀྱིས་སྤྱི་བོའི་བྱང་སེམས་ཞུ་བ་ལ་བརྟེན་ནས་བདེ་བ་སྐྱེས་པ་ན་བདེ་་་་་
བ་དེའི་ངོ་བོར་ཆེར་བལྟས་པས་སྟོང་སངས་བྱུང་བ་ན། དེའི་ངང་དུ་མི་རྟོག་
པར་འཇོག་པ་དེ་བདེ་སྟོང་དབྱེར་མེད་ཀྱི་རྫོགས་རིམ་བསྒོམ་པ་ཡིན་ཅིང་།
དབང་བ ཞི་བའི་དུས་སུ་ཡང་བརྟག་གཉིས་ལས། ཡེ་ཤེས་འདི་ནི་ཆེས་ཕྲ་
ཞིང་། ༑ རྡོ་རྗེ་ནམ་མཁའི་དཀྱིལ་ལྟ་བུ། །རྡུལ་བྲལ་མཐར་ཕྱིན་ཞི་བ་
ཉིད། ༈ ཁྱོད་རང་ཡང་ནི་དེ་ཡི་ཕ། །ཞེས་པའི་དོན་དུ་བསམས་ནས། ཚིག་
དེ་བརྗོད་པའི་རྗེས་སུ་མིག་གིས་ བར་སྣང་གི་ནམ་མཁའ་ལ་ལྟ་ཞིང་། ནམ་
མཁའ་དེ་རྒྱ་ཇེ་ཆེ་ཇེ་ཆེ་ལ་སོང་ནས་མཐར་ནམ་མཁས་གར་ཁྱབ་སེམས་ཀྱིས་་་
ཁྱབ་པར་བསམ་པ་དབང་བ ཞི་པའི་ངོ་བོ་ཞེས་ལུང་དེས་ནམ་མཁའ་དེ་་་་་་
ཀT
-



370 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཐོགས་རེག་བཀག་པ་ལྟར་བདེ་སྟོང་ཡང་བདེན་གྲུབ་ཀྱི་སྤྲོས་པ་བཀག་པའི་་་་
སྟོང་ཉིད་ཡིན་པའི་དཔེ་དོན་དུ་སྦྱར་བ་མ་གོ་བར་ནམ་མཁའ་སྟོང་སངས་ལ་་
གནས་ལུགས་ཀྱི་དོན་དུ་འཛིན་པར་བྱེད་དེ། ནམ་མཁའ་སྟོང་སངས་ཀྱི་སྟེང་
དུ་མཉམ་པར་འཇོག་པ་ནི་གཟུགས་མེད་ནམ་མཁའ་མཐའ་ཡས་སྐྱེ་མཆེད་ཀྱི་་
ཏིང་ངེ་འཛིན་དུ་འགྱུར་སྲིད་པ་ལས། རྒྱུད་སྡེ་ནས་གསུངས་པའི་རྫོགས་རིམ་
ཟབ་མོའི་ཕྱོགས་སུའང་མ་སོན་ནོ། །ཡང་ལ་ལས། སེམས་བདེ་གསལ་མི་
རྟོག་པ་ལ་གནས་པ་འདི་ཀ་གོམས་པར་བྱས་པ་ཁོ་ནས་ལྷན་ཅིག་སྐྱེས་པའི་ཡེ་་
ཤེས་མངོན་དུ་གྱུར་ནས་ཚེ་འདིར་འཚང་རྒྱའོ་ཞེས་ཟེར། ཚེ་འདིར་འཚང་
རྒྱ་བ་ལ་ནི་ཁ་སྦྱོར་ཡན་ལག་བདུན་ལྡན་མཚན་དཔེས་བརྒྱན་པའི་ལོངས་སྤྱོད་
རྫོགས་པའི་སྐུ་ཚེ་འདིར་མ་གྲུབ་པའི་འཚང་རྒྱ་ལུགས་མེད་ལ། དེ་ཚེ་འདིར་
སྒྲུབ་པ་ལ་རྒྱུ་མེད་པར་མི་རུང་བས་རི གས་འདྲའི་རྒྱུ་ཞིག་དགོས། དེ་ལ་མ་
དག་པའི་ལུས་འདི་ལོངས་སྐུར་གནས་འགྱུར་བ་མི་སྲིད་ པས་འདི་འདོར་་་་་་་
དགོས་ལ། དེ་ལ་གཉེན་པོ་གང་གིས་འདོར་བ་དང༌། དོར་ནས་ཚུལ་ཇི་ལྟ་
བུ་ཞིག་གིས་ལོངས་སྐུ་དེ་སྒྲུབ་ཚུལ་ཤེས་ནས་ལམ་དེ་དག་ཉམས་སུ་ལེན་པའི་་་
འབྲེལ་ཞིག་ཡོད་དགོས་ཀྱི། རྒྱལ་ བའི་སྐུ་མཚན་དཔེས་བརྒྱན་པ་གྲུབ་པའི་
གཞི་གང་ཡང་མེད་པར་སེམས་བདེ་གསལ་མི་རྟོག་པར་བཞག་པ་ཁོ་ནས་་་་་་་
འཚང་རྒྱ་ན། མཚན་དཔེ་དང་ལོངས་སྐུ་ལ་སོགས་གང་ཡང་མེད་པའི་ཆོས་
སྐུ་རྐྱང་བའི་སངས་རྒྱས་སོ་སྐྱེའི་ལུས་ཅན་ཞིག་ཏུ་འཚང་རྒྱུ་དགོས་པར་འགྱུར་
རོ༑ ༑
ཡང་ཚེ་འདི་ཉིད་ལ་ངེས་པར་སངས་རྒྱས་ཐོབ་མི་འཐོབ་ནི། སྒྱུ་མའི་



-
----
1
，，，，
གཉིས་པ་གྲུབ་མཐའ་སོ་སོའི་བྱུང་ཚུལ།
371
སྐུ་སྒྲུབ་ཚུལ་ཤེས་ནས་ཐོབ་མ་ཐོབ་ལ་རག་ལས་པར་གསུངས་ལ། འགོས་
ལུགས་ཀྱི་གདམས་པ་རྣམས་སུ་སྒྱུ་ལུས་ཀྱི་ངོས་འཛིན་གསལ་བར་མ་བྱུང་།
མར་ལུགས་པ་དག་སྒྱུ་མ་ནང་ལ་རང་བཞིན་མེད་པ་དང་། ལུས་ལྷ་སྐུ་ལ་བྱས་
ནས་ལྷ་སྐུ་སྣང་ལ་རང་བཞིན་མེད་པ་སྒྱུ་ལུས་སུ་ངོ་སྤྲོད་པར་བྱེད་པ་ལས། སྒྱུ་
ལུས་ཀྱི་བསྒྲུབ་གཞི་གཏན་ལ་ཕབ་ནས་སེམས་དབེན་ལ་གནས་པའི་རྣལ་་་་་་་
འབྱོར་པ་དེས་ནང་གི་རྐྱེན་རྡོར་བཟླས་དང་། ཕྱིའི་རྐྱེན་ཕྱག་རྒྱ་དང་སྙོམས་
པར་ཞུགས་པས་ས་ཆུ་ལ་ཐིམ་པ་སོ གས་ཀྱི་རིམ་པས་རླུང་སེམས་གཉིས་འཆི་་་
རིམ་ཇི་ལྟ་བ་བཞིན་དུ་ཞུགས་པའི་སེམས་དབེན་སྟོང་པ་གསུམ་དུ་བསྒྱུར་ཏེ།
སེམས་དབེན་མཐར་ཐུག་གི་འོད་གསལ་ལས་ལུགས་ལྡོག་ཏུ་ལྡང་བ་ན་དེའི་་་་
བཞོན་པ་གཉུག་མའི་རླུང་དེའི་རིགས་འདྲ་ཕྱི་མ་དེ་མ་དག་པའི་སྒྱུ་ལུས་སུ་་་་་
ལྡང་བའི་ཚུལ་རྗེ་བླ་མས་རྒྱ་ཆེར་གསལ་བར་མཛད་པ་འདི་ལྟ་བུ་འ དུས་པ་ལ་་
མཁས་པའི་ཡང་རྩེར་སོན་པ་མར་འགོས་གཉིས་ཀྱིས་ཀྱང་མ་དགོངས་ན་བོད་་་
ཀྱི་སྔགས་པར་ཁས་འཆེ་བ་གཞན་དག་གིས་ལྟ་སྨོས་ཀྱང་ཅི་དགོས། བླ་མེད་
ཀྱི་རྒྱུད་ཀྱི་བ རྗོད་བྱའི་སྙིང་པོ་ནི་ལྷན་སྐྱེས་ཀྱི་ཡེ་ཤེས་དང་སྒྱུ་ལུས་གཉིས་ཡིན་་
ལ༑ དེ་གཉིས་རྒྱུད་དང་གྲུབ་ཆེན་གྱི་མན་ངག་བཞིན་ཤིན་ཏུ་གསལ་ བར་་་་་
མཛད་པ་རྗེ་བླ་མ་གཅིག་པུ་ལས་མ་བྱུང་བས་ན། ༈ ཚུལ་འདིས་གསང་སྔགས་
ཀྱི་སྒོ་ནས་ཀྱང་དགེ་ལྡན་བཀའ་སྲོལ་འདི་ཉིད་གཞན་ལས་ཁྱད་པར་དུ་་་་་་
འཕགས་པ་འགྲུབ་པོ། །
གཞན་ཡང་རྒྱུད་སྡེའི་གྲངས་དང་དབང་དང་དམ་ཚིག་དང༌། བསྙེན་
བ་དང་དཀྱིལ་འཁོར་གྱི་ལས་རིམ་སོགས་གང་གི་སྐབས་སུ་ཡང་ཁྱད་པར་དུ་་་



372 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འ ཕ གས་པ་རེ་ཡོད་མོད་ཀྱང་མཐའ་དག་པ་ནི་བརྗོད་ཀྱིས་མ་ལོངས་པ།
རྗེ་ཡབ་སྲས་ཀྱི་གསུང་རབ་ལ་རིང་དུ་འདྲིས་པར་བྱས་པ་ལས་ཤེས་དགོས་་
སོ༑ ༑
བོད་དག་འཁྲུལ་བ་འབའ་ཞིག་སྨྲ་བའི་རྒྱུ་ནི། རྩ་རྒྱུད་རྣམས་སུ་རིམ་
ག ཉིས་ཀྱི་གནད་རྒྱས་བཏབ་པ་དེ་བཤད་རྒྱུད་ཀྱི་སྒོ་ནས་རྩ་རྒྱུད་ཀྱི་དོན་་་་་་་་་
གསལ་ བར་གྲུབ་ཆེན་གྱི་དགོངས་པ་བཞིན་འབྱེད་དགོས་པ་ཡིན་པ་ལ། དེ་
ལྟར་མ་གོ་བར་རྒྱུད་དང་གྲུབ་ཆེན་གྱི་གཞུང་རྣམས་ཕྱིའི་གོ་རྒྱ་གཅོད་པ་ཙམ་་་
དུ་བྱས་ནས། དེ་རྣམས་སུ་བྲི་བར་ཕངས་པའི་སྙིང་པོ་འགའ་ཞིག་རྣ་བ་
ནས་བརྒྱུད་པའམ། ཤོག་དྲིལ་ལྟ་བུ་ཆུང་ཆུང་ཞིག་ཏུ་བཀོད་ནས། ཟུར་དུ་
སྦས་པ་ལ་མན་ངག་ཏུ་གོ་ཞིང་མན་ངག་དེ་རྒྱུད་དང་རྒྱ་གཞུང་རྣམ་དག་དང་
བསྟུན་པ་ན་རྒྱབ་འགལ་དུ་སོང་ཡང་། འདི་ཉིད་མན་ངག་ཡིན་པས་དེ་
རྣམས་ལས་མཆོག་གོ་སྙམ་དུ་བཟུང་བ་འདིས་ལན་པར་སྣང་ངོ་། །
དེ་ཡང་བསྟན་པ་ཡོངས་རྫོགས་ལ་ཐོས་བསམ་དང༌། ལམ་གྱི་ལུས་
ཡོངས་རྫོགས་ལ་ཉམས་ལེན་མེད་པར་མན་ངག་སྣ་རེ་ལ་བཤད་པ་དང་སྒྲུབ་་་
པ་བག་ཙམ་རེ་བྱས་པ་ན་ཡན་ལག་མ་རྫོགས་པའི་དྲོད་རྟ གས་ཕྲ་མོ་རེས་་་་་་་
ཚིམ་ནས་ངེས་ཤེས་རྙེད་པར་རློམ་པའི་མངོན་པའི་ང་རྒྱལ་རྙེད་དེ། དཔེར་
ན༑ གསང་འདུས་རྩ་རྒྱུད་ལས། ཁྱོད་ཀྱིས་སྲོག་ཆགས་གསད་པར་བྱ། །
མ་བྱིན་པར་ནི་ཁྱོད་ཀྱིས་བླང་། །རྫུན་གྱི་ཚིག་ཀྱང་སྨྲ་བར་བྱ། །གཞན་གྱི་
ཆུང་མ་བསྟེན་པར་བྱ། །ཞེས་པ་སྤྲོས་མེད་ཀྱི་སྤྱོད་པ་རྣམས་དེར་མ་བསླེབས་
པ་དག་གིས། སྲོག་གམ་རླུང་རོ་རྐྱང་དུ་ཆགས་པ་དབུ་མར་ཐིམ་པའི་ཚུལ་



གཉིས་པ་གྲུབ་མཐའ་སོ་སོའི་བྱུང་ཚུལ།
373
གྱིས་གསོད་པ་དང༌། སངས་རྒྱས་གཞན་གྱིས་མ་བྱིན་ཡང་རང་གི་གཉུག་
མའི་རླུང་སེམས་ལས་སྒྲུབ་པ་དང་། རྫུན་པ་རྒྱུ་མ་ལྟ་བུར་སྟོན་པའི་ཚིག་
འཆད་ཅིང་སྨྲ་བ་དང་། སྟོང་ཉིད་སྒོམ་པའི་དོན་དུ་བཤད་རྒྱུད་ལས་གསུངས་
པའི་ཚུལ་མ་མཐོང་བར་ལོག་སྤྱོད་ལ་ཞུགས་པ་མང་དུ་བྱུང་སྣང་སྟེ། འབྲས་
བུ་མི་ཟད་པ་འབྱིན་པར་རྒྱུད་དུ་མ་ལས་གསུངས་སོ། །དེས་ན་སྔགས་རིམ་
ཆེན་མོ་ལས། རྒྱུད་སྡེ་དང་དེ་དག་གི་དགོངས་འགྲེལ་གྱི་གཞུང་ཆེ་བ་རྣམས་
ཕྱིའི་སྤྲོས་པ་གཅོད་པའི་ཆོས་རྒྱུ བ་ཙམ་དུ་མཐོང་ནས། དེ་དག་ཏུ་སྦས་ནས་
མ་བ ཤད་པའི་གདམས་ངག་ཟུར་དུ་ཟབ་མོ་ཞིག་ཡོད་དོ་སྙམ་དུ་འཛིན་པས་་་་
ནི་ཆོས་ཀྱི་མཐར་ཐུག་པ་རྣམས་ལ་ཞེ་རྩིས་མེད་ཅིང་སྔགས་ཀྱི་གཞུང་ཆེ་བ་་་་་
རྣམས་ལ་གུས་པ་ཆེན་པོ་མི་སྐྱེ་བ་དང༌། དེ་དག་གདམས་ངག་ཏུ་འཆར་བའི་
གེགས་བྱས་ནས་དེ་རྣམས་མྱུར་དུ་ནུབ་པའི་རྐྱེན་ཆེན་པོ་ཡིན་པས་དུག་བཞིན་
དུ་སྤང་བར་བྱ་ལ། བླ་མ་དམ་པའི་མན་ངག་ལ་བརྟེན་ནས་གཞུང་ཆེ་བ་
རྣམས་གདམས་ངག་ཏུ་འཆར་བའི་ཐབས་ལ་འབད་པར་བྱ་སྟེ། རིམ་ལྔ་
ལས། དཔལ་ལྡན་འདུས་པའི་རྒྱུད་དུ་ནི། །དེ་ཉིད་འདི་དག་རྒྱས་བཏབ་
གནས༑ ༑ བ ཤད་པའི་རྒྱུད་ཀྱི་རྗེས་འབྲངས་ནས། །བླ་མའི་ཁ་ལས་རྟོ གས་
པར་བྱ། ། ཞེས་གསུངས་པའི་ཕྱིར། ཞེས་བཀའ་བསྩལ་བ་ཡིན་ནོ། །
དེས་ན་བསྐྱེད་རྫོགས་སོགས་གང་གི་སྐབས་སུ་ཡང་བརྒྱུད་པ་བར་མ་་་་
ཆད་དུ་བྱོན་པའི་གདམས་ངག་གི་གཞུང་སྲོང་བར་བྱེད་ནའང་། གཞུང་ཆེ་
བ་རྣམས་རིས་སུ་མི་འདོར་བར། རྩ་རྒྱུད་དང་། བཤད་རྒྱུད་དང་། ཕྱོགས་
མཐུན་གྱི་རྒྱུད་རྣམས་གུང་བསྒྲིགས། དེ་དག་གི་དགོངས་པ་འགྲེལ་བའི་གྲུབ་



374 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཆེན་ཚད་ལྡན་གྱི་གཞུང་རྣམས་དང་མི་འགལ་བར་སྦྱར་ཏེ། ལམ་གྱི་ངོ་བོ།
གྲངས་ངེས། གོ་རིམ། ཉམས་སུ་བླངས་པ་ལ་བརྟེན་ནས་རྟོ གས་པ་སྐྱེ་
ལུགས། གོལ་ས་གཅོད་པ་དང་གེགས་སེལ་ཚུལ། བོ གས་འབྱིན་ཐབས།
འབྲས་བུ་འགྲུབ་ལུགས་རྣམས་སོ་སོར་མ་འཁྲུལ་ བར་གཏན་ལ་ཕབ་སྟེ་གཞུང་
ལུགས་ཐམས་ཅད་གདམས་ངག་ཏུ་འཁྱེར་བར་བྱེད་པ་ནི་གྲུབ་མཐའ་འདིའི་་་
ཐུན་མོང་མ་ཡིན་པའི་ཁྱད་ཆོས་སུ་ཤེས་པར་བྱའོ། །
གཞན་ཡང་གྲུབ་མཐའ་གཞན་དག་གི་ཆོས་ཀྱི་སྙིང་པོར་བྱེད་པ་ཇི་སྙེད་་་
ཅིག་མཆིས་པ་རྣམས་ཀྱང་ལུགས་འདི་ལ་མ་ཚང་བ་མེད་པར་མཆིས་ཏེ། སྔོན་
གྱི་དུས་སུ་སྟོད་འདུལ་དང་སྨད་འདུལ་དུ་གྲོགས་པ་དེ་རྣམས་ཀྱི་འདུལ་བའི་་་
སྡོམ་རྒྱུན་དང་བཤད་པ་དང་ལག་ལེན་ཐམས་ཅད་དང༌། ཇོ་བོ་རྗེ་ནས་
བཀའ་གདམས་ པར་བརྒྱུད་པའི་ལམ་རིམ་དང་། བློ་སྦྱོང་གི་གདམས་པར་
གྲགས་པ་རྣམས་དང༌། རྔོག་ལོ་ཡབ་སྲས་སོགས་ནས་བརྒྱུད་པའི་མངོན་པ།
ཕར་ཕྱིན། དབུ་ཚད་ཀྱི་གཞུང་ཆེན་པོ་རྣམས་ཀྱི་བཤད་སྲོལ་དང༌། མར་
འགོས་སོགས་ལས་བརྒྱུད་པའི་གསང་འདུས། རྭ་འབྲོ་ཤོང་སོགས་ལས་
བརྒྱུད་པའི་དུས་འཁོར། ས་ཆེན་ཡབ་སྲས་སོགས་ལས་བརྒྱུད་པའི་བདེ་
མཆོག་དང་དགྱེས་རྡོར། དམར་གྱི་བླ་མ་རྣམས་ལས་བརྒྱུད་པའི་གསང་
བདག་འཁོར་ལོ་ཆེན་པོ། རྭ་སྐྱོ་ཞང་གསུམ་ལས་བརྒྱུད་པའི་དམར་ནག་
འཇི གས་གསུམ་གྱིས་མཚོན་མདོར་ན་རྒྱུད་སྡེ་བཞིའི་དཀྱིལ་འཁོར་ཆེན་པོ་་་་་་
རྣམས་ཀྱི་དབང་དང་རྒྱུད་ཀྱི་བཤད་པ། བསྐྱེད་རྫོགས་ཀྱི་ཁྲིད་སོགས་ཀྱི་
གདམས་པ་ཟབ་མོ་མཐའ་ཡས་པ་རྣམས་དང་། བཀའ་བརྒྱུད་པའི་ཆོས་ཀྱི་
-



375
གཉིས་པ་གྲུབ་མཐའ་སོ་སོའི་བྱུང་ཚུལ།
སྙིང་པོ་བདེ་སྟོང་ཕྱག་རྒྱ་ཆེན་པོ་དང་། ནཱ་རོ་དང་ནི་གུའི་ཆོས་དྲུག་ དང་།
གཞན་ཡང་གཅོད་དང༌། ལམ་ཁྱེར་དང༌། རོ་སྙོམས་སུ་གྲགས་པ་སོགས་
མན་ངག་ཟབ་མོར་བྱེད་པ་ཇི་སྙེད་མཆིས་པ་མཐའ་དག་མ་ཚང་བ་མེད་པ་་་་་
དགེ་ལྡན་པ་ལ་མངའོ། ༈ །དེ་དག་ཀྱང་བར་སྐབས་སུ་མ་རྟོ གས་པ་དང་ལོག་
པར་རྟོག་པའི་སྐྱོན་གྱིས་གོས་པ་རྣ མས་རྗེ་ཡབ་སྲས་ཀྱིས་བསྲེགས་བཅད་་་་་་་
བརྡར་བའི་གསེར་བཞིན་དུ་དག་པར་མཛད་པས་གཞན་དག་ལ་ཡོད་པ་ལས་་
ཀྱང་ཁྱད་པར་དུ་འཕ གས་པ་འབའ་ཞིག་གོ །
ཞི་རྒྱས་དབང་དྲག་གི་ལས་སྒྲུབ་པའི་གདམས་ངག་རྒྱུད་སྡེ་དྲི་མ་མེད་པ་
ལས་འབྱུང་བ། གྲུབ་ཐོབ་ཀྱི་སྐྱེས་བུ་དམ་པ་ལས་བརྒྱུད་པ། བོན་དང་
མུ་སྟེགས་སོགས་ཀྱིས་བསླད་པ་མེད་པའི་གཙང་སིང་ངེ་བ་གང་ལ་གང་་་་་་་་་
འདོད་དུ་ཡོད་པས། ལས་ཚོགས་ཀྱིས་དབུལ་ནས་གཞན་ལ་རེ་དགོས་པའི་
སྐབས་ཀྱང་མ་མཆིས་སོ། །
གཞན་ཡང་སྒྲ་ཚད་བཟོ་གསོ་སྙན་ངག་རྩིས་སོགས་ཐ་སྙད་པའི་རིག་་་་
གནས་རྣམས་ཀྱང་དགེ་ལྡན་པ་ལ་དར་རྒྱས་ཆེ་བ་ཡོད་དོ། །དེས་ན་མཉམ་
མེད་རི་བོ་དགེ་ལྡན་པའི་བསྟན་པ་རིན་པོ་ཆེ་འདི་ཉིད་ཐུབ་དབང་ག ངས་ཀྱི་་་
རི་བོ་ལས་འོངས་པའི་མདོ་སྔགས་ཟབ་རྒྱས་ཀྱི་ཆུ་བོ་མ་ལུས་པ་གཅིག་ཏུ་་་་་
འཁྱིལ་བའི་ཆོས་ཀྱི་རྒྱ་མཚོ་ཆེན་པོ་ཡིན་པར་ཤེས་པར་བྱའོ། །
དེ་ལྟར་བདག་གིས་དགེ་ལུགས་པའི་གྲུབ་མཐའ་གཞན་ལས་ཁྱད་པར་་་༌
དུ་འ ཕ གས་ཚུལ་བརྗོད་པ་ན། ཁ་ཅིག་ལ་ལོག་པར་རྟོག་པ་འདི་ལྟ་བུ་སྐྱེ་བ་
སྲིད་དེ། ཁྱོད་ཀྱི་འདི་ལྟར་ན། བོད་ཀྱི་གྲུབ་མཐའ་གཞན་རྣམས་ལ་ཐར་པ་



，
，
1
376 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
དང་ཐམས་ཅད་མཁྱེན་པའི་ལམ་སྒྲུབ་པའི་ཐབས་མེད་པར་འགྱུར་རོ་སྙམ་ན།
འོ་ན་ཐལ་འ གྱུར་ བའི་ལྟ་བ་མཆོག་ཏུ་བཤད་པས་རང་རྒྱུད་པ་མན་ཆད་དེ་
ལྟར་འགྱུར་བའམ། བླ་མེད་ཐེག་པ་ཐམས་ཅད་ཀྱི་ཡང་རྩེར་བཤད་པས་འོག་
མ་ཐམས་ཅད་ལ་བྱང་ཆུབ་སྒྲུབ་པའི་ཐབས་མེད་པར་འགྱུར་བ་སོ གས་ཀྱི་སྐྱོན་
མང་བོ་འབབ་པོ། །དེས་ན་བོད་དུ་བྱུང་བའི་གྲུབ་མཐའ་སྣ་ཚོགས་འདི་དག་
ལས་ཇོ་ནང་བའི་ལྟ་བ་ནི་གསོར་མི་རུང་གི་ལྟ་ངན་ཐ་ཆད་དང༌། སྟག་ལོ་
ཤཱཀ་མཆོག་ལྟ་བུའི་ཟེར་ལུགས་ཉེས་པ་དག་ལ་རྗེས་སུ་ཡི་རངས་འབུལ་དཀའ་
བ་འདུག གཞན་མ་མཐའ་གཅིག་ཏུ་སྐུར་བ་འདེབས་པའི་འོས་སུ་གྱུར་པ་
གཅིག་ཀྱང་མི་སྣང་བས། བདག་བདེ་ལེགས་སུ་འདོད་པ་རྣམས་ནི་ཀུན་ལ་
དག་སྣང་གིས་ཁྱབ་པར་བྱེད་པ་ཉིད་རང་ལ་ཕན་པའི་འདུན་མའི་རྩ་བར་་་
སེམས་སོ། །
གོང་གི་ས་བཅད་བཞི་བ་བརྗོད་པ་ལ་དགོས་པ་ཆེར་མི་སྣང་ཞིང་།
གལ་ཏེ་བརྗོད་ཀྱང་མཚམས་འདིར་བྲིས་ན་གཏམ་གྱི་རྣམ་གྲངས་ཧ་ཅང་མང་་
བར་འགྱུར་བས། སྐབས་བབ་བྱུང་ན་སླར་ཟུར་དུ་འབྲི་བར་བྱའོ། །
ཆོས་རྣམས་མ་ལུས་དོན་དམ་དབྱིངས་སུ་ཐིམ་པའི་མིང་གི་ཚོགས། །
རྟོག་པའི་པིར་གྱིས་དུས་གསུམ་ཤེས་བྱའི་ཡི་གེར་བྲིས་སོ་ཅོག །བློ་བཟང་
སྐད་ཅིག་གཅིག་ཡུལ་མ་འདྲེས་ཆུབ་པའི་གྲགས་པའི་དབྱངས། །རྒྱལ་ཀུན་
བསྔགས་པའི་གླུ་རུ་ལེན་པ་ཀུན་མཁྱེན་ཙོང་ཁ་པ། །
གང་གི་མཁྱེན་དང་བརྩེ་ བའི་སྤྲིན་ཕུང་ནམ་མཁའི་མཐའ་ཀླས་ཁྱབ་པའི་
ཀློང་ཟབ་ལས། །ཚིག་འབྲུའི་ཐིགས་པ་རེ་ཡང་མཐའ་དག་འགྲོ་བའི་བསོད་



གཉིས་པ་གྲུབ་མཐའ་སོ་སོའི་བྱུང་ཚུལ། 377
ནམས་ཟོང་གིས་ཁུག་དཀའ་བའི། །ཟབ་རྒྱས་དམ་ཆོས་བདུད་རྩིའི་ཆར་ཆེན་
རྩོལ་མེད་འཇོ་བ་གཅིག་ཏུ་འཁྱིལ་བ་ལ། །དགེ་ལྡན་རིང་ལུགས་རིན་ཆེན་
འབྱུང་གནས་ཞེས་སུ་འཇིག་རྟེན་འདི་ན་སྙན་པར་གྲགས། །
འདི་ནི་ཚུལ་ཁྲིམས་གཙང་མའི་རང་བཞིན་ཕྱིར། །ཉེས་ལྟུང་རོ་དང་
འགྲོགས་པའི་སྐབས་བྲལ་ལ། །རྣམ་དག་ཏིང་འཛིན་གཏིང་ཟབ་མི་འཁྲུགས་
པས༑ ༑ ཉམས་རྟོ གས་རྒྱུ་སྐར་སྣང་བ་ཅི་ཡང་འཆར། ཤེས་རབ་རླབས་ཀྱི་
འཕྲེང་བ་འཕྱུར་བ་ཡིས། །ཟབ་དོན་དབུ་བའི་ཟེག་མ་སྤྲོ་བྱེད་ཅིང་། །
སྐལ་བཟང་ཡོངས་ལ་འཆི་བ་མེད་པའི་དཔལ། །སྟེར་བས་བདུད་རྩིའི་
མཚན་ཉིད་འཛིན་པ་ཉིད། །ངེས་དོན་ཟབ་མོའི་གཏམ་གྱི་ངམ་གནག་
ཅིང་། ༑ རྒྱ་ཆེན་ལུང་རིགས་ ཕ་མཐའ་དཔོ ག་དཀའ་བས། །ཐེག་
མཆོག་རི གས་ཀྱི་ནུས་པ་མ་སྨིན་པའི། །བློ་ཆུང་བྱིས་པའི་ཚོ གས་ལ་སྐྲག་
པ་སྟེར། །ཕྱོགས་ལྷུང་ཁྲོན་པའི་གཏིང་དུ་ངལ་བསོ་བའི། །སྐལ་ངན་ཕར་
འགྲོའི་སྐྱོད་ཡུལ་མ་ཡིན་ལ། །གཟུར་གནས་འཁོར་ལོའི་ལག་ཅན་མཐའ་
ཡས་པ། །གྲགས་སྙན་མགྲིན་རྔ་སྒྲོག་བཞིན་འཇུག་པར་བྱེད། །ཟབ་དོན་
རིན་ཆེན་གཏེར་ལ་ལོངས་སྤྱོད་པའི། །བསོད་ནམས་གཙུག་གི་ནོར་བུ་འོད་
འབར་ ཞིང་། །རྣམ་དཔྱོད་གདེངས་ཀ་མངོན་པར་མཐོ་བ་ཡི། །སྐལ་བཟང་
ཀླུ་དབང་བྱེ་བའི་རོལ་གནས་མཆོག །ཨེ་མ་འདི་ཡི་ངོ་མཚར་མ་ལུས་པ། །
ཇི་བཞིན་བརྗོད་ལ་རྒྱལ་ བའི་སྲས་རྣམས་ཀྱང་། །བློ་གྲོས་ངལ་བ་འཛིན་ན་
བདག་ལྟ་ཡིས། །ཆ་ཤས་ཙམ་ཡང་བརྗོད་ཀྱིས་ག་ལ་ལང་། །འོན་ཀྱང་བདག་
ཉིད་ཚེ་རབས་ཐམས་ཅད་དུ། །ལུགས་བཟང་འདི་དང་འབྲལ་བར་མ་གྱུར་



378 ལེའུ་གཉིས་པ། ་བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
ཅེས༑ ༑ རང་དོན་ལ་གུས་སྲེད་པས་ཡིད་དྲངས་ནས། །བློ་ལྡན་རྣ་བའི་དགའ་
སྟོན་འདི་བགྱིས་སོ། །
གྲུབ་མཐའ་ཐམས་ཅད་ཀྱི་ཁུངས་ དང་འདོད་ཚུལ་སྟོན་པ་ལེགས་བཤད་
ཤེལ་གྱི་མེ་ལོང་ལས། དགེ་ལྡན་པའི་གྲུབ་མཐའ་བྱུང་ཚུལ་བ ཤད་
ཟིན་ཏོ།། །།
--
ཟུར་བཀོད།
༄༅། །འཕྲོས་དོན་དུ་མདོ་སྔགས་རིག་གནས་བྱུང་ཚུལ་ནི། མདོ་
ཕྱོགས་ལ་འདུལ་བ་དང་། དབུ་ཚད། རྣམ་འགྲེལ། སྔགས་ལ་རྒྱུད་
སྡེ་བཞིའི་དབང་བཤད་མན་ངག ཐ་སྙད་ལ་རིག་པའི་གནས་བཅུ་རྣམས་ཀྱི་
ཐོག་མའི་འབྱུང་ཁུངས། རྒྱ་བོད་དུ་དར་ཚུལ། སོ་སོའི་བརྗོད་དོན་གྱི་རྣམ་
གཞག་གིས་ཁོག་ཕུབས་པའི་བ ཤད་པ་བཅས་རྒྱས་པར་བརྗོད་ན་བློ་ ལྡན་མགུ་་
བའི་ལེགས་བཤད་འབྱུང་མོད་ཀྱི། ཡིག་ཚོགས་ཧ་ཅང་ཆེ་བས་འཇིགས་ནས་
འདིར་མིང་ཙམ་སྨོས་པས་ཆོག་ཤེས་པར་བྱས་སོ། །
༩
བོན་པོ།
༄༅། །བོད་ཡུལ་མུན་པར་དམ་ཆོས་ཉི་མའི་འོད། །འཆར་བའི་ལམ་
ཡངས་འཆའ་བར་གཤེན་ལུགས་ཀྱི། །སྐྱ་རེངས་ཕོ་ཉ་སྔོན་དུ་འོངས་པ་ལ། །
བོན་ཞེས་གྲགས་པའི་གྲུབ་མཐའི་བྱུང་བ་གླེང་། །



གཉིས་པ་གྲུབ་མཐའ་སོ་སོའི་བྱུང་ཚུལ།
379
-
-
(༡) བོན་གྱི་གྲུབ་མཐའ་བྱུང་ཚུལ།
༄༅། །ཞར་བྱུང་དུ་བོན་གྱི་བྱུང་ཚུལ་མདོ་ཙམ་བཤད་ན། བོན་གཞུང་
ལས། བསྐལ་བ་འདི་ལ་ཚེ་ལོ་དཔག་མེད་ནས་བཅུ་བའི་བར་དུ། སྟོན་པ་
གཙོ་མཆོག་ཀུན་བཟང་ནས་ཐང་མ་མེ་སྒྲོན་གྱི་བར་བཅོ་བརྒྱད་འབྱུང་ཟེར་་་་་
བས༑ དེའི་ནང་ཚན་ཚེ་ལོ་བརྒྱ་བའི་དུས་སུ་འབྱུང་བར་བཤད་པའི་གཤེན་
རབ་ནི་ད་ལྟའི་བོན་གྱི་སྟོན་པ་ཡིན་ལ། དེ་ཡང་ཞང་ཞུང་གི་ཡུལ་གྱི་འོལ་མོ་
ལུང་རིང་དུ་གཤེན་རབ་མི་བོ་ཆེ་བྱ་བ་བྱུང་། དེ་འགའ་ཞིག་ གིས་སངས་རྒྱས་
ཀྱི་རྣམ་འཕྲུལ་ཡིན་ཟེར་ཞིང་། བདག་ཅག་གི་སྟོན་པ་དང་དུས་མཚུངས་
སུ་བྱུང་ཞེས་ཀྱང་ཟེར། བཻ་ཌཱུར་དཀར་པོ་ལས། ཞང་ཞུང་ཡུལ་ན་བོན་
འདུལ་བར། །དགོངས་ཏེ་གཤེན་རབ་མི་བོར་སྤྲུལ། །བོན་གྱི་མཛད་པ་བཅུ་
གཉིས་བསྐྱངས། །ཐེག་པ་རིམ་པ་དགུ་རུ་གསུངས། །གསོན་པོ་རྣམས་ཀྱི་ལྷ་
སྒོ་ཕྱེ། །གཤིན་པོ་རྣམས་ཀྱི་དུར་སྒོ་བཅད། །འགྲོ་རྣམས་གཡུང་དྲུང་ལམ་ལ་
བཀོད༑ ༑ ཅེས་འབྱུང་ལ། གང་ལྟར་ཡང་མངོན་ཤེས་དང་རྫུ་འཕྲུལ་ནུས་པ་
སོགས་ཀྱི་ཡོན་ཏན་དང་ལྡན་པ་ཞིག་སྟེ། འོན་མདའ་གསེར་ཁང་རྩེ་ཞེས་ད་
ལྟ་མངའ་རིས་གྲྭ་ཚང་ཆགས་པའི་གནས་འདི་དང༌། རི་བོ་རིན་ཆེན་སྤུངས་
པ། ཀོང་ཡུལ་བུ་ཆུ་ལྷ་ཁང་གི་ཤར་ཕྱོ གས་བོན་རི་སོ གས་བོད་ཀྱི་གནས་དུ་
མར་འོངས་ནས་སྲིད་པའི་ལྷ་གཉན་མང་པོ་དམ་ལ་བཏགས་ཤིང་བཏུལ་བར་་
གྲགས། དེས་གཡུང་དྲུང་གི་ཆོས་ཕུང་སྒོ་བཞི་མཛོད་ལྔ་སོགས་བཤད།



380 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
གདུང་འཚོ་བ་མུ་ཚོ་ལྡེམ་དྲུག ཏ་ཟིག་གི་མཁས་པ་མུ་ཙ་ཏྲ་ཧེ་སེ། ཁྲི་ཐོག་
བར་ཙམ། འགུ་ཧི་ལི་སྤར་མ། རྒྱ་གར་གྱི་མཁས་པ་ལྷ་བདག་སྔགས་དྲོ།
རྒྱ་ནག་གི་མཁས་པ་ལེགས་ཏང་རྨངས་པ། ཁྲོམ་གྱི་མཁས་པ་གསེར་རྔོག་ལྕེ་
འབྱམས། བོད་ཀྱི་མཁས་པ་ལྡེམ་གྱིན་ཚ་སྨད་དགེ མི་ཉག་གི་མཁས་པ་ལྕེ་
ཚ་གར་དགུ། བུམ་པའི་མཁས་པ་མུ་སྤུངས་གསང་ཏང༌། ཞང་ཞུང་གི་མཁས་
པ་ཤ་ར་བུ་ཆེན་སོགས་རྗེས་འཇུག་མང་དུ་བྱུང་བས་བོན་ཆོས་ཕྱོ གས་ཐམས་་་
ཅད་དུ་སྤེལ་ཏེ་དར་བར་བྱས་སོ། །
(༢) བོན་པོ་སོ་སོའི་བྱུང་ཚུལ།
༄༅། །བོད་དུ་དར་བའི་བོན་ལ། བརྡོལ་བོན། འཁྱར་བོན།
བསྒྱུར་བོན་གསུམ་ལས།
<༡> བརྡོལ་བོན།
གཉའ་ཁྲི་བཙན་པོ་ནས་རྒྱལ་རབས་དྲུག་པ་ཁྲི་ལྡེ་བཙན་པོའི་དུས་སུ་་་
དབུས་འམ་ཤོད་ལོན་བྱ་བར་རུས་གཤེན་ཡིན་པའི་བྱིས་པ་ལོ་བཅུ་གསུམ་ལོན་
པ་ཞིག་འདྲེས་ལོ་བཅུ་གསུམ་གྱི་བར་དུ་བོད་ཁམས་ཐམས་ཅད་དུ་ཁྲིད་ནས་་་
ལོ་ཉི་ཤུ་རྩ་དྲུག་ལ་མིའི་ནང་དུ་ཆུད་པ་ལ། མི་མ་ཡིན་གྱི་ནུས་པས་ཡུལ་འདི་
དང་འདི་ལྟ་བུ་ན་ལྷ་འདྲེ་འདི་དང་འདི་ལྟ་བུ་ཡོད་པས་ཕན་གནོད་འདི་དང་
འདི་ལྟ་བུ་བྱེད། དེ་ལ་གསོལ་མཆོད་དང་། ཡས་སྟག་གཏོང་ལུགས་འདི་འདྲ་
བྱས་པས་ཕན་ཟེར་བ་སྣ་ཚོགས་ཤེས་པ་བྱུང་། རྒྱལ་རབས་རྣམས་སུ་གཉའ་ཁྲི་



381
གཉིས་པ་གྲུབ་མཐའ་སོ་སོའི་བྱུང་ཚུལ།
བཙན་པོ་ནས་ཁྲི་ཐོག་རྗེ་བཙན་བར་གྱི་རྒྱལ་རབས་ཉི་ཤུ་རྩ་དྲུག་ལ་ཆབ་སྲིད་་
བོན་གྱིས་བསྐྱངས་ཟེར་བ་ཙམ་ལས་མ་བཤད་ཀྱང་། བོད་ཡུལ་དུ་བོན་དར་
བའི་ཐོག་མ་འདི་ནས་བྱུང་ བར་མངོན། འོན་ཀྱང་དེ་དུས་ཀྱི་བོན་རྣམས་ལ་
མར་འདྲེ་སྲི་གནོན་པ་དང༌། ཡར་རྒན་གྱི་ལྷ་མཆོད་པ་དང༌། བར་ཁྱིམ་
གྱི་ཐབ་འདོན་པ་གསུམ་ཙམ་ལས། བོན་ལུགས་ཀྱི་ལྟ་བ་སོགས་ཀྱི་ཐ་སྙད་
མ་བྱུང་བས་ཆོས་འབྱུང་ དང་རྒྱལ་རབས་འགའ་ཞིག་ཏུ་གྲི་གུམ་བཙན་པོའི་་་་་
རིང་ནས་བོན་དར་བར་ཡང་བཤད་དོ། །
དེ་ལ་རྒྱུའི་བོན་ཆབ་ནག་ཅེས་ཀྱང་གྲགས་སོ། །
（༢） འཁྱར་བོན།
འཁྱར་བོན་ནི། རྒྱལ་པོ་གྲི་གུམ་བཙན་པོའི་གྲི་བ ཤིད་བོད་ཀྱི་བོན་པོ་
རྣམས་ཀྱིས་བྱེད་མ་ཤེས་ནས། ཁ་ཆེ་དང་། བྲུ་ཤ་དང༌། ཞང་ཞུང་
གསུམ་ནས་བོན་པོ་གསུམ་གྲི་བ ཤིད་ལ་བོས་པ་ལ། གཅིག་གིས་གེ་གོང་ཁྱུད་
དང༌། མེ་ལྷ་བསྒྲུབས་པ་ལ་བརྟེན་ནས། རྔ་ཞོན་ནས་ནམ་མཁའ་ལ་འགྲོ་
བ་དང་། གཏར་བ་ལེན་པ་དང་། བྱ་སྒྲོས་ལྕགས་གཅོད་པ་སོགས་ཀྱི་ནུས་
པ་སྟོན། གཅིག་གིས་ཇུ་ཏིག་དང༌། ལྷ་བཀའ་དང་། སོག་དམར་ལ་སོགས་
པ་མོ་བཏབ་ནས་ལེགས་ཉེས་གཏན་ལ་འབེབས། གཅིག་གིས་གཤིན་པོ་
འདུར་བ་དང༌། གྲི་འདུལ་བ་ལ་སོགས་པ་བ ཤིད་ཀྱི་བྱེ་བྲག་རྣམས་ཤེས། དེ་
གསུམ་མ་བྱུང་ཕན་ཆད་དུ་བོན་ལ་ལྟ་བ་འདི་ཡིན་བྱ་བ་མེད། དེ་ཕྱིན་ཆད་
ནས་བོན་གྱི་ལྟ་བ་ཅིག་ཀྱང་བཟུང་སྟེ། མུ་སྟེགས་དབང་ཕྱུག་པའི་གྲུབ་མཐའ་
འཁྱར་བ་བོན་དང་འདྲེས་པ་ ཡིན་སྐད།



382 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
༣> བསྒྱུར་བོན།
བསྒྱུར་བོན་ལ་གསུམ་ལས།
དང་པོ་བསྒྱུར་བ་ནི། པཎྜི་ཏ་ཤམ་ཐབས་སྔོན་པོ་ཅན་གྱིས་ཆོས་ལོག་
གཏེར་དུ་བཅུག་ནས་ཁོ་རང་གིས་བཏོན་པ་བོན་དང་འདྲེས་པ་ལ་ཟེར།
གཉིས་པ་བར་དུ་བསྒྱུར་བ་ནི། ཁྲི་སྲོང་ལྡེ་བཙན་གྱི་དུས་བོན་རྣམས་
ཆོས་ལ་འཇུག་དགོས་པའི་བཀའ་ཁྲི མས་བྱས་ཏེ་རྒྱལ་ བའི་བྱང་ཆུབ་ཟེར་བ་་་་ །
ལ༑ རིན་ཆེན་མཆོག་ལ་ཆོས་ཉོན་བྱས་པས་ཁོས་མ་འདོད་པ་ལ། རྒྱལ་པོའི་
ཁྲིམས་བཅད་པས་ཁོ་ཁྲོས་ཏེ་བོན་དང་བསྡེབས་ནས་སངས་རྒྱས་ཀྱི་གསུང་་་་་
རབ་འགའ་ཞིག་བོན་དུ་བསྒྱུར། དེ་རྒྱལ་པོས་གསན་ནས། དེ་བཞིན་གཤེགས་
པའི་གསུང་རབ་བོན་དུ་བསྒྱུར་བ་རྣམས་ཀྱི་སྐེ་ཆོད་གསུངས་ནས་མང་རབས་་
ཀྱི་སྐེ་བཅད་པས། བོན་རྣམས་སྐྲག་ནས་བསྒྱུར་འཕྲོ་དང་བཅས་པ་གཏེར་དུ་
སྦས་པ་རྣམས་ཕྱིས་སུ་བ ཏོན་པ་ལ་བོན་གཏེར་མ་ཡིན་ཟེར།
གསུམ་པ་ཐ་མར་བསྒྱུར་བ་ནི། གླང་དར་གྱིས་བསྟན་པ་བསྣུབས་རྗེས་
གཙང་ཉང་སྟོད་ན་ག ཤེན་རྒུར་ཀླུ་དགའ་བྱ་བས། དར་ཡུལ་སྒྲོ་ལག་བྱ་བ་
དབུས་ཀྱི་བོན་གནས་ཤིག་ཏུ་སངས་རྒྱས་ཀྱི་བཀའ་མང་པོ་བོན་ཏུ་བསྒྱུར་ཏེ།
ཡུམ་རྒྱས་པ་ལ་ཁམ་ཆེན། ཉི་ཤུ་རྩ་ལྔ་བ་ལ་ཁམ་ཆུང་། གཏན་ལ་དབབ་པ་ལ་
བོན་མདོ། གཟུངས་སྡེ་ལྔ་ལ་ཀླུ་འབུམ་དཀར་ནག་ཅེས་བཏགས། བརྡ་
ཆད་དང་བརྗོད་བྱ་ཆོས་དང་མི་འདྲ་བ་སྣ་ཚོགས་བྱས་ཏེ། མཚོ་ལྔ་འདྲེའུ་
ཆུང་གི་བྲག་ལ་གཏེར་ཏུ་སྦས། ཕྱིས་སུ་ཁོ་རང་གིས་ཐོན་པ་ལྟར་བྱས་ནས་
བ ཏོན། དེ་རྗེས་ཁྱུང་བོ་བོན་ཞིག་ལ་སོགས་པས་ཀྱང་དེ་འདྲ་མང་དུ་བསྒྱུར།



གཉིས་པ་གྲུབ་མཐའ་སོ་སོའི་བྱུང་ཚུལ། 383
བསྒྱུར་བོན་སྔ་ཕྱི་བར་གསུམ་པོ་དེ་ལ་ཆབ་དཀར་ཟེར་ཏེ་འབྲས་བུའི་བོན་་་་་
ཅེས་མིང་བཏགས་སོ། །
(༣) བོན་པོའི་ཆོས་ལུགས།
༄༅། །བོན་གྱི་ཆོས་ལ་བཀའ་འགྱུར་བྱིང་གི་ཚབ་ཡོད་ཅིང་། ལྟ་བ་
སྟོན་པའི་གཞུང་། རྫོགས་པ་རིན་ཆེན་གསེར་གྱི་ཕྲེང་བ། རྩ་འབྲེལ་རླུང་གི་
སྤུ་གྲི། མན་ངག་འཁོར་ལོ་འོད་གསལ་སོགས་དང༌། སྒོམ་པའི་གཞུང་།
ཕུང་བོ་རང་འགྱུར་ཐིག་ལེ་དགུ་སྐོར། གསེར་ཐིག ལུས་སེམས་ཉམས་
མྱོང་། སེམས་ལུང་ཡེ་ཁྲི་དཀར་པོ་སོགས་དང་། སྤྱོད་པའི་སྐོར་ལ། ཁམས་
བརྒྱད་གཏན་ལ་ཕབ་པའི་འབུམ། ཡེ་གཤེན་བཀོད་པ་དོན་གྱི་འབུམ།
གཡུང་དྲུང་ས་བཅུ་ལམ་གྱི་འབུམ། རྣམ་དག་ཚུལ་ཁྲིམས་འདུལ་བའི་འབུམ།
དགེ་རྒྱས་ཚོགས་ཆེན་རྫོ གས་པའི་འབུམ། གཞན་ཡང་ནད་འབུམ་ནག་པོ།
ཚེ་འབུམ་ཁྲ་བོ། སྨན་འབུམ་དཀར་པོ། ག ཏོ་འབུམ་ནག་པོ་སོགས་དང༌།
འཕྲིན་ལས་ཀྱི་སྐོར་ལ། གཏོ་ཐབས་སུམ་བརྒྱ་དྲུག་ཅུ། དཔྱད་ཐབས་
བརྒྱད་ཁྲི་བཞི་སྟོང་། གྱེར་སྒོམ་བཞི། སྐད་ཅོང་བརྒྱད། ཤིད་
ཐབས་སུམ་བརྒྱ་དྲུག་ཅུ། འདུར་ཐབས་བརྒྱད་ཅུ་རྩ་གཅིག་སོགས་ཏེ་དེ་ལ་
ཆབ་ནག་སྲིད་པ་རྒྱུད་ཀྱི་བོན་ཟེར། །
བསྐྱེད་རྫོགས་འབྲས་བུའི་སྐོར་ལ། སྤྱི་སྤུངས་བོན་མཛོད། ཕ་རྒྱུད་
དྲག་པོ་དགུ་འདུས། མ་རྒྱུད་ཉི་མ་དགུ་ཤར། ཁྲོ་རྒྱུད་མདོ་ཆེན་འབྱམས་



384 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
པ་སོ གས་ཏེ་དེ་ལ་ཆབ་དཀར་སྔགས་ཀྱི་བོན་ཅེས་ཟེར།
སྲུང་མའི་སྐོར་ལ། སྲོག་གི་སག་གདར་ཆེ་ཆུང་། དྲ་བ་སྤུ་གྲི་དམར་
ནག དལ་འབྱ མས་མ་མོའི་ཁྲག་སྒྲུབ་སོགས་དང་། ཕོ་ཉ་བདུད། རྒྱལ་པོ།
བཙན། དམུ། གླུ། གཟའ། དབང་ཕྱུག་སོགས་ཀྱི་སྒྲུབ་སྐོར་དང་།
བྱོལ་སོང་འཁོར་ལོ་དགུ་སྐོར། གཏད་ཀྱི་སྐོར། རོ་ཀུ་ཤག་པ་སྤྱང་རྒྱུག་
ཐན་གྱི་སྐོར་སོ གས་ཡོད་ཅེས་ཟེར་རོ། །
གཞུང་དེ་དག་ཏུ། མི་རྟག་པ་དང༌། ལས་འབྲས། བྱམས་སྙིང་རྗེ་
བྱང་ཆུབ་ཀྱི་སེམས། ཕྱིན་དྲུག་སོ གས་ཀྱི་གཏམ་ཐར་ཐོར་དང༌། ལམ་ལྔ་ས་
བཅུ་༑ སྐུ་གསུམ་སོགས་ཀྱི་རྣམ་གཞག་ཀྱང་བྱས། དབང་བསྐྱེད་རྫོགས།
དམ་སྡོམ་རབ་གནས། སྦྱིན་སྲེག དཀྱིལ་འཁོར་སྒྲུབ་མཆོད། གཤིན་ཆོག་
སོགས་ཀྱི་དོད་དང་ལས་ཁ་ཚར་བ་ཡང་མང་། བཤད་ཚུལ་སངས་རྒྱུས་ཀྱི་
ཆོས་དང་དབྱིབས་མཚུངས་དང་མི་མཐུན་པ་ཅི་རིགས་ དང་། སངས་རྒྱས་
ཡེ་གཤེན་ཏེ་གཤེན་རག ཆོས་སྐུ་ལ་བོན་སྐུ། ཡུམ་ཆེན་མོ་ལ་ས་ཏྲི་ཨེ་
སང་། ལོངས་སྐུ་ལ་ཀུན་ཏུ་བཟང་པོ། སྤྲུལ་སྐུ་ལ་སྲིད་པ་སང་པོ། དགྲ་
བཅོམ་ལ་ག ཤེན་སྲས། བྱང་སེམས་ལ་གཡུང་དྲུང་སེམས་དཔའ། བླ་མ་ལ་
དཔོན་གསས། སྟོང་ཉིད་ལ་འ་མེ་ཉིད། ས་བཅུ་ལ་དྲི་མེད་ཤེལ་གྱི་ས།
འོད་ཟེར་འཕྲོ་བ་རིག་འཛིན་སྤྲིན་ཕུང་གི་ས། ཕྱག་རྒྱུ་བསྒྱུར་བའི་ས་སོགས་
ཀྱི་མིང་བཏགས་པས་མཚོན་བརྡ་ཆད་དང་མིང་འདོ གས་སྒྲ་འདོད་རྒྱལ་་་་་༌
མང་དུ་སྣང་།



TE
གཉིས་པ་གྲུབ་མཐའ་སོ་སོའི་བྱུང་ཚུལ།
385
(༤)
བོན་པོའི་ལྟ་སྒོམ་སོགས་ཀྱི་འདོད་ཚུལ།
༄༅། །ལྟ་སྒོམ་སོ གས་ཀྱི་འདོད་ཚུལ་ལ། སྤྱིར་བོན་ལ་ཕྱི་བོན་དང་
ནང་བོན་གཉིས་ཡོད་པར་གྲགས་ཤིང་། བོན་གཞུང་འགའ་ཞིག་ཏུ། དང་
པོ་ཡེ་མེད་སྟོང་པ་ལ། །དེ་ནས་ཡེ་ཡོད་ཅུང་ཟད་སྲིད། །དེ་ནས་བ་མོ་སྐྱ་
ཙམ་སྲིད། །དེ་ནས་ཟིལ་བ་ཕྲུལ་ཙམ་སྲིད། །ཅེས་སོགས་ཟེར་ནས། མཐར་
སྣོད་བཅུད་ཐམས་ཅད་སྒོ་ང་ལས་སྐྱེས་པའི་ལུགས་དང༌། ཕྱ་དང་དབང་
ཕྱུག་སོགས་ཀྱིས་བྱས་པའི་ལུགས་སུ་སྣང་བ་རྣམས། མུ་སྟེགས་ཀྱི་ལྟ་བ་འཁྱར་
བ་ཡིན་ཅེས་འབྲི་གུང་འཇིག་རྟེན་མགོན་པོ ས་གསུངས་ཤིང་། དེང་སང་ཀུན་
ལ་དར་ཆེ་བའི་གཏོ་ཆོག་རྣམས་སུ་ཡང་གོང་གི་ཚིག་དེ་འདྲ་བ་མང་པོ་སྣང་་་་་
ངོ༌། །
ཡང་བོན་གཞུང་འདུས་པ་རིན་པོ་ཆེའི་རྒྱུད་བྱ་བ་ན། ཀུན་རྫོབ་ཏུ་ནི་
དངོས་རྣམས་ཞེན་པས་ཡོད། །དམ་པའི་དོན་དུ་ཆགས་པ་སྤངས་པས་མེད།།
གཉིས་ཀ་སེམས་ཀྱི་ཆས་ཟིན་མ་ཆགས་མ་ཡེངས་པས། །སྟོང་པ་ཉིད་ཀྱི་ཡེ་
ཤེས་ཞེས། །མི་རྟོག་ཡོངས་ཁྱབ་གསལ་དྭངས་ན། །སྒོམ་པའི་དངོས་པོ་དེ་
ཉིད་ཡིན། །དེ་ལྟར་ལྟ་སྒོམ་གཉིས་ཀ་འབྲེལ་བར་སྤྱད་ན། །སྐྱེ་བ་འདི་ལ་
ཐར་བའི་འབྲས་བུ་ཐོབ་པར་ངེས། །ཞེས་སོགས་ཀྱི་བཤད་ཚུལ་ནི། བཀའ་
དང་བསྟན་བཅོས་ནས་བཤད་པ་དང་དོན་འདྲ་བར་སྣང་ཞེས་སྤྱན་སྔ་བློ་་་་
གྲོས་རྒྱལ་མཚན་གྱིས་གསུངས། ཡང་ཀུན་མཁྱེན་ཤེར་འོད་དང་། སྟག་



386 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ། །
ཚང་ལོ་ཙཱ་བས་བོན་གྱི་ཐེག་པ་དགུ་བ་རྙིང་མའི་རྫོགས་ཆེན་དང་མཐུན་པར་་་
ཡང་གསུངས་སྣང་ངོ༌། །ཁོ་བོས་མཐོང་བའི་བོན་གཞུང་ཞིག་ན་འདི་ལྟར་
སྣང་སྟེ། །གཞི་རང་བཞིན་རྣམ་དག་གི་གནས་ལུགས་ནི། སངས་རྒྱས་སེམས་
ཅན་གཉིས་ཀའི་སྔོན་རོལ་ན། འོད་གསལ་སྟོང་པ་བོན་གྱི་སྐུ་ངོ་བོ་རང་བཞིན་
རྣམ་དག བག་ཆགས་སྒྲིབ་པས་མ་གོས་ཤིང་། ཅི་ཡང་མ་ཡིན་ལ་ཅི་ཡང་
གསལ་བ། གདོད་ནས་སངས་རྒྱས་ཀྱི་ངོ་བོར་གནས་པ། བྱ་བའི་རྒྱུ་ལས་མ་
གྲུབ༑ བྱེད་པའི་རྐྱེན་ལས་མ་ལྟོས་པར་རྩོལ་མེད་ལྷུན་གྲུབ་རང་ཆས་སུ་ཡོད་
དེ། དེ་རྟོ གས་པས་བཟང་དུ་མ་སོང་། མ་རྟོ གས་པས་ངན་དུ་མ་སོང་བས།
སངས་རྒྱས་དང་སེམས་ཅན་ལ་ཡོད་པ་དེ་གཉིས་ལ་བཟང་ངན་མེད། ཀུན་
ལ་ཁྱབ་གདལ་ཆེན་པོར་ཡོད་པ་ནི་གཞིའི་གནས་ལུགས་ཏེ། དེ་ལས་འཁོར་
འདས་ཐམས་ཅད་ལྷུན་གྱིས་གྲུབ་ཅིང་། ཆོས་ཐམས་ཅད་དེའི་ངང་ལ་གནས་
སོ༑ ༑ དེ་ཉིད་ཀྱི་རྩལ་འགག་མེད་དུ་འཆར་ཏེ། རྟོ གས་ན་ཡེ་ཤེས་སུ་འཆར།
མ་རྟོ གས་ན་ལས་དང་ཉོན་མོངས་སུ་འཆར། དེའི་དོན་ཚར་ཆོད་ནས་མངོན་
དུ་གྱུར་ན་གཞི་ཡི་གནས་ཀྱི་གནས་ལུགས་རྟོ གས་པ་ཡིན་ལ། དེ་རྟོ གས་ན་
རང་རྒྱུད་ལ་རང་ཆས་སུ་འཆར་བ་སྟེ། དེ་ཤར་ནས་འབྲས་བུ་སྐུ་གསུམ་མངོན་
གྱུར་དུ་ཐོབ་པོ། །གནས་ལུགས་དེའི་ངོ་བོ་མ་བསྒྲིབས་རྗེན་པར་ས་ལེར་
གསལ་བ། རིག་པ་རྟོག་དཔྱོད་གཡོ་རྩོལ་གྱིས་མ་གོས་པའི་གཅེར་བུ་ལ་ཡེ་
ཤེས་སུ་ཤར་ཏེ། དེའི་ཚེ་དྲན་མེད་དུ་ཧད་དེ། གཏད་མེད་དུ་ཕྱོད་དེ། རྟོག་
མེད་དུ་རྗེན་ནེ། འཛིན་མེད་དུ་ཧྲིག་གེ་བ་དེ་ལ་རང་བྱུང་རིག་པའི་ཡེ་ཤེས་
ཞེས་བྱ། དེ་ལ་ཅེར་གྱིས་ལྟ་བ་ནི་ལྟ་བ་ཞེས་བྱའོ། །སྒོམ་པ་ནི། ཙིཏྟ་རིན་



གཉིས་པ་གྲུབ་མཐའ་སོ་སོའི་བྱུང་ཚུལ། 387
ཆེན་གཞལ་ཡས་ཁང་རྩ་འདབ་བརྒྱད་དུ་གནས་པའི་དཀྱིལ་ན་དྭངས་མ་ལྔ། །
དེའི་དཀྱིལ་ན་ཡེ་ཤེས་ལྔ་ཚོན་གྱི་དྲུ་གུ་བ སྡིག་པ་འདྲ་བ། དེའི་དཀྱིལ་ན་
བོན་སྐུ་འོད་ཀྱི་གོང་བུ་གནས་ཏེ། དེ་ནི་ངོ་བོ་སྟོང་པས་རྟག་པར་མ་སོང་།
རིག་ཅིང་གསལ་བས་ཆད་པར་མ་སོང་། ཅི་ལྟ་བུར་ཡང་དམིགས་སུ་མེད་
པ དེའི་རྩལ་སྒྲ་འོད་ཟེར་གསུམ་ལ། སྒོ་གསུམ་ཚོགས་དྲུག་ཡུལ་དྲུག་
འགག་མེད་དུ་འཆར། དེའི་ངོ་བོ་ལ་ལྟ་བ་ལྟ་མཁན་གཉིས་མེད་དུ་ཅེར་གྱིས་
བལྟས་པས་ ལྷང་གིས་ཤར་བ་ལ་ཡེངས་མེད་འབྲལ་མེད་དུ་འཇོག་པ་ནི་སྒོམ་་་
པ་ཡིན་ཟེར། དབྱེ་ན། ཐུན་སྒོམ། ངང་སྒོམ། ཀློང་སྒོམ་གསུམ་གྱི་དང་
པོ་ནི་ངོ་འཕྲོད་ནས་གྲངས་དང་ཐུན་དུ་བཅད་ནས་སྒོམ་པ་སྟེ། དང་པོ་
གནས་པ་ཉུང་། བར་དུ་ཆ་མཉམ། མཐར་ཏིང་ངེ་འཛིན་གྱི་ངང་དུ་ཧྲིལ་
གྱིས་འགྲོ། དེ་ཡང་བཞག་ན་སྡོད། བ ཏང་ན་འགྲོ བཟུང་ན་ཟིན། དགོས་
དུས་སླེབས་ན་ཐུན་སྒོམ་ཚད་དུ་འཁྱོལ་བ་ཡིན། ༈ གཉིས་པ་ནི། སྐབས་ཤིག་
སྣང་བ་རང་གྲོལ་གྱི་ཉམས་འཆར། ཏིང་ངེ་འཛིན་ལ་འདུ་འབྲལ་མེད་པས།
སྒོམ་མེད་དང་ཡེངས་མེད་དུ་གནས་པ་བྱུང་ན་ངང་སྒོམ་ཚད་དུ་འཁྱོལ་བ་་་་་
ཡིན༑ ༈ གསུམ་པ་ནི། དེ་ལྟ་བུའི་རིག་པ་དེ་ཉམས་སུ་བླངས་པས་དོན་མངོན་
དུ་ གྱུར་ཏེ་བསྒོམ་བྱ་སྒོམ་བྱེད་ལས་འདས་པ་ནམ་མཁའི་ངོ་བོ་ལྟ་བུ་འཛིན་་་་་
རྟོག་བློ་ལས་འདས་པ་ཞིག་འབྱུང༌། དེ་ཙ་ན་ཉོན་མོངས་པ་ཐམས་ཅད་ཡེ་ཤེས་
སུ་འཆར། སྣང་བ་ཐམས་ཅད་བོན་དབྱིངས་རྣམ་དག་ཏུ་རྟོ གས་ཏེ། འཁོར་
འདས། བཟང་ངན། སྤང་བླང་། དབྱེར་མེད་རོ་གཅིག་པར་ གྱུར་ནས་
བོན་སྐུ་རང་ས་ཟིན་པས་ ཀློང་སྒོམ་ཟད་སར་སྐྱེལ་བའོ། །ཞེས་བྱུང་ངོ༌། །
，



388 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
འདི་དག་ནི་ཕྱིས་ཀྱི་རྫོགས་ཆེན་པས་ཟེར་ལུགས་དང་དབྱིབས་མཚུངས་པར་
འདུག་པས་བོན་རྫོགས་གཉིས་ཐུགས་ནང་གཤིན་པོ་ཡོད་འདྲའོ། །
ཐེག་པ་རིམ་དགུས་བོན་གྱི་གཞུང་བསྲང་ཟེར་ཏེ། དགུ་ནི། སྨྲ་
གཤེན༑ སྣང་གཤེན། འཕྲུལ་གཤེན། སྲིད་གཤེན་ཏེ་རྒྱུའི་ཐེག་པ་བཞི། །
དགེ་བསྙེན། ཨ་དཀར། དྲང་སྲོང་། ཡེ་གཤེན་ཏེ་འབྲས་བུའི་ཐེག་པ་
བཞི༑ ཁྱད་པར་ཆེན་པོའི་ཐེག་པ་གཅིག་སྟེ་དགུའོ། །ཕྱྭ་གཤེན་ལ་གཏོ་
སུམ་བརྒྱ་དྲུག་ཅུ། དཔྱད་བརྒྱད་ཁྲི་བཞི་སྟོང་། སྣང་གཤེན་ལ་གྱེར་སྒོམ་
བཞི། སྐད་ཅོང་བརྒྱད། གཏའ་རག་བཞི་བཅུ་རྩ་གཉིས། འཕྲུལ་གཤེན་
ལ་ལྟ་བྱང་རྫུ་འཕྲུལ་གྱི་གཞུང༌། སྲིད་གཤེན་ལ། ཤིད་ཐབས་སུམ་བརྒྱ་དྲུག་
ཅུ༑ འདུར་སྒོ་བཞི། འདུལ་ཐབས་བརྒྱད་ཅུ་རྩ་གཅིག དགེ་བསྙེན་ལ་སྣོད་
བཅུད་འབྱུང་རྫོགས་ཀྱི་མདོ་སྡེ་སོགས་དང་། དྲང་སྲོང་ལ་འབུམ་སྡེ་བཞི་
སོགས་དང་། ཨ་དཀར་ལ་རྒྱུད་ལུང་དུ་མ་དང༌། ཡེ་གཤེན་ལ་སེམས་ལུང་སྡེ་
བཞི་དང༌། ཁྱད་པར་བ་ལ་མན་ངག་སྟེ་ལྔ་ཡོད་ཟེར། རྒྱུ་བོན་བཞིས་གཟུང་
འཛིན་གྱི་རྟོག་པ་ཆ་བཞི་སྤོང༌། དགེ་བསྙེན་དྲང་སྲོང་གཉིས་ཀྱིས་ཉོན་སྒྲིབ་
སྦྱོང་། ཨ་དཀར་ཡེ་གཤེན་གཉིས་ཀྱིས་ཤེས་སྒྲིབ་སྦྱོང་། ཁྱད་པར་ཆེན་
པོས་ལྷན་སྐྱེས་རྩད་ནས་གཅོད། ཡང་རྒྱུའི་བོན་བཞིས་བསྐལ་བ་དུ་མར་
སྦྱངས་པས་མོས་སྤྱོད་ཀྱི་ས་བཞི་ཐོབ། དགེ་བསྙེན་དང་དྲང་སྲོང་གིས་བསྐལ་
བ་གྲངས་མེད་གསུམ་ལ་ལམ་བགྲོད་ནས་ཐར་བ་ཐོབ། ཨ་དཀར་ཡེ་གཤེན་
གྱིས་སྐྱེ་བ་གཅིག་ལ་ཐར་བ་ཐོབ། ཁྱད་པར་ཆེན་པོས་ཚེ་གཅིག་གིས་བོན་སྐུ་
ཐོབ་ཅེས་བཤད་དོ། །
，
པ་



T
，
389
གཉིས་པ་གྲུབ་མཐའ་སོ་སོའི་བྱུང་ཚུལ།
བོན་ཇི་ལྟར་དར་བ་དང་འདོད་ཚུལ་རྣམས་ཞིབ་ཏུ་བཤད་པའི་གཞུང་་་
མ་བརྙེད་པས། བོད་དུ་སྔ་ཕྱི་བར་གསུམ་དུ་འབྱུང་ཚུལ་རྣམས་འབྲི་གུང་
དགོངས་གཅིག་ལས་གསུངས་པ་ལྟར་དང་། ལྟ་སྒོམ་དང་ཐེག་པ་སོགས་ཀྱི་
འདོད་ཚུལ། ཡུལ་མང་མཁར་གསང་བའི་བོན་ཕུག་ཏུ། སྟག་གཟིག རྒྱུ་
དཀར་ནག བོད་ལ་སོགས་པའི་རིག་འཛིན་མཁས་པ་མཐའ་དག་འདུས་
ནས། བོན་གྱི་སྒོ་མོ་བརྒྱད་ཁྲི་བཞི་སྟོང་ལས་བསྡུས་པའི་གསང་སྔགས་རྫོང་
འཕྲང་ཉི་འོད་རྒྱུན་བྱ་བ་ལས་འབྱུང་བ་ལྟར་བྲིས་སོ། །
(༥) བོན་གྱི་དགོན་སྡེ།
༄༅། །བོད་ན་གཤེན་དར་སྡིང་དང༌། རྒྱལ་མོ་རོང་དུ་གཡུང་དྲུང་ལྷ་
སྡིང་སོགས་ཡོད་པ་དུས་ཕྱིས་རྒྱ་ནག་གོང་མའི་དམག་གིས་བཤིགས་ནས་ལྷ་་་་
སྡིང་དུ་དགའ་ལྡན་བྱ་བའི་དགེ་ལུགས་པའི་ དགོན་གསར་འཛུགས་པ་མཛད།
བོན་ལུགས་མི་ཆོག་པའི་ བཀའ་ཡམ་ཙམ་ཞིག་བསྒྲགས་ནའང་། ད་དུང་རྒྱལ་
རོང་དང་ཚ་ཁོ་སོགས་ན་བོན་སྡེ་མང་ཙམ་ཡོད་པ་སྣང་ངོ་། །
ཆོས་དང་བོན་ཞེས་འགལ་བའི་ཚད་བྱེད་ཀྱང་། །ཆོས་ལ་བོན་འདྲེས་
བོན་ལ་ཆོས་འདྲེས་པས། །ཆོས་མིག་རྡུལ་བྲལ་མི་ལྡན་བདག་ལྟ་བུ། །ཆོས་
བོན་རྣམ་དབྱེ་འབྱེད་ལ་སྐྱིད་ལུག་གྱུར། །བོན་ཞེས་སྨད་ཀྱང་གལ་ལ་ཐུག་
པའི་དུས། །བོན་པོ་ཇུ་ཐིག་ཅན་ལ་བླང་དོར་འདྲི། །བོན་ལྟར་གྱེར་ལ་
དགའ་ཞིང་གཏོ་ཐབས་སོགས། བོན་གྱི་བཅོས་ཀས་ཕན་པར་ཀུན་གྱིས་



390 ལེའུ་གཉིས་པ། བོད་གངས་ཅན་གྱི་ལྗོངས་སུ་གྲུབ་མཐའི་བྱུང་ཚུལ།
རེ། ༑ མནོ་བསམ་བཏང་ཚེ་ཚེ་རབས་འདི་ཉིད་དུ། །དུ་མའི་སྤྲོས་འདི་འདི་
ལྟར་བྱེད་ཅི་ཁོམ། །ཁོམ་དུས་ད་ལན་ལན་ཅིག་ཐོབ་དུས་སུ། །སུ་ཞིག་བསམ་
གཏན་གཏན་དུ་སྒོམ་མི་བྱེད། །བྱེད་རྒྱུ་མ་མང་བྱེད་ན་དམ་ཆོས་གྱིས། །སྨྲ་
བ་མ་མང་སྨྲ་ན་ཆོས་གཏམ་སྨྲོས། །བསམ་རྒྱུ་མ་མང་བསམ་ན་ལས་འབྲས་
སོམས། ། འགྲོ་འདུག་མ་མང་འགྲོ་ན་དབེན་པར་སོང་། །ཆོས་མིན་འཇིག་
རྟེན་མིན་པའི་གཏམ། །མཁོ་མིན་མི་མཁོ་མིན་པ་འདི། །རྒྱས་མིན་བསྡུས་པ་
མིན་པ་རུ། །གསལ་མིན་མི་གསལ་མིན་ཙམ་གླེངས། །
གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་ལེགས་བ ཤད་
ཤེལ་གྱི་མེ་ལོང་ལས། བོན་གྱི་གྲུབ་མཐའ་བྱུང་ཚུལ་བ ཤད་ཟིན་ཏོ། ། ། །



ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ། 391
ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག བྱེད་
དང་གྲུབ་མཐའ་བྱུང་ཚུལ།
༄༅། །མ་ཧཱ་ཙི་ནའི་ཡུལ་ཆེན་མཁའ་དབྱིངས་སུ། །རྒྱལ་ བའི་འཕྲིན་
ལས་གོ་ལའི་ལམ་ཡངས་ལས། །ཆོས་བོན་རིག་བྱེད་ཉི་ཟླ་རྒྱུ་སྐར་རྣམས། །
རིམ་པར་ཤར་བའི་བྱུང་བ་གླེང་བར་བྱ། །
རྩ་བའི་ས་བཅད་གསུམ་པ་རྒྱ་ནག་ཏུ་གྲུབ་མཐའ་བྱུང་ཚུལ་ནི། དེ་
ཡང་ཡུལ་གྲུ་ཆེན་པོ་འདིའི་མིང་རྒྱ་ནག་རང་སྐད་ལ་ཤེན་ཊེའུ་ཞེས་ལྷ་གླིང་དུ་་
གྲགས་ཆེ་ཞིང་། ཤེན་ཊེའུ་ཞེས་ལུས་འཕགས་གླིང་དུའང་འབོད་དོ། ༈ །
རྒྱ་གར་བ་རྣ མས་ཀྱིས་མ་ཧཱ་ཙི་ན་ཞེས་འབོད་དོ། ༈ །མ་ཧཱ་ནི་ཆེན་པོ་དང་།
ཙི་ན་ཞེས་པ་ཚིན་ཞེས་པའི་རྒྱ་སྐད་ཟུར་ཉམས་པ་སྟེ། རྒྱུའི་རྒྱལ་པོ་རྣམས་
ཀྱི་ནང་ནས། ཚིན་གྱི་རྒྱལ་སྲིད་ལ་ཤི་ཧུའང་བྱ་ བའི་རྒྱལ་པོ་སྟོབས་དང་
མངའ་ཐང་ཤིན་ཏུ་ཆེ་བ་ཞིག་གིས་མཐའ་དབུས་ཀྱི་ཡུལ་གྲུ་མང་པོར་དབང་་་
བསྒྱུར་བར་བརྟེན། མཐའ་མི་རྣམས་ཀྱིས་རྒྱའི་ཡུལ་གྲུའི་མིང་ལའང་རྒྱལ་
སྲིད་ ཀྱི་མིང་གིས་སྨོས་ཏེ་ཚིན་གྱི་རྒྱལ་ཁམས་ཞེས་འབོད་པ། རིམ་གྱིས་ཚིན་
ཞེས་པ་སྒྲ་ཉམས་ནས་ཙི་ན་ཞེས་གྲགས་པར་སྣང་ངོ༌། །བོད་དག་གིས་རྒྱ་
ནག་ཅེས་འབོད་པ། རྒྱ་མི་རྣམས་གོས་ཀྱི་ཁ་དོག་ནག་པོ་གཙོ་བོར་བྱེད་པས་



-
-
--
-
392ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
དེ་ལྟར་བཏགས་པ་སྟེ། འཕགས་ཡུལ་ལ་རྒྱ་གར་ཞེས་འབོད་པའང་ཡུལ་
དབུས་ཀྱི་མི་རྣམས་རས་དཀར་གྱོན་པ་ཤས་ཆེ་བས་དེ་ལྟར་བཏགས་པའོ། །
འོན་ཀྱང་ཡི་གེར་འབྲི་བའི་ཚེ་རྒྱུ་དཀར་ཞེས་མི་འབྲི་བར་རྒྱ་གར་ཞེས་འབྲི་བ་་
ནི༑ ཕལ་སྐད་ལ་དཀར་པོ་ལ་གར་པོ་ཞེས་ཀློག་པར་བྱེད་པའི་རྒྱུན་འབྱམས་
པ་ ཡིན་གྱི། འགའ་ཞིག་གིས་སྒྲ་བཤད་གཞན་བྱེད་པ་ནི་རྟོག་བཟོར་སྣང་
ངོ༌། ༑ །
ཡུལ་གྲུ་ཆེན་པོ་འདིར་གྲུབ་མཐའ་ལ་ལུགས་སྲོལ་ཇི་ལྟ་བུ་བྱུང་བ་ནི།
རྒྱའི་ཡིག་ཚང་ཁུངས་མ་དག་པ་ལས་འདི་ལྟར་བ ཤད་དེ། ཡུལ་འདིར་ལུགས་
སྲོལ་ཐོར་བུ་བ་སྣ་ཚོགས་ཤིག་བྱུང་ནའང་ཉི་ཚེ་བར་ཟད་ལ། གནས་ལུགས་
ཀྱི་དོན་གསལ་བར་བྱེད་པའི་ལུགས་སྲོལ་ཆེན་པོ་ནི་གསུམ་སྟེ། ཤེའུ། དོའུ།
ཇིང་རྣམས་སོ། །དེ་ལས་དང་པོ་སྐར་མ་ལྟ་བུ་དང་། གཉིས་པ་ནི་ཟླ་བ་ལྟ་
བུ་དང་། གསུམ་པ་ནི་ཉི་མ་ལྟ་བུའོ། །ཞེས་བཤད་དོ། །འདིར་ཡང་དེ་
བཞིན་དུ་བཤད་ན། ལུགས་སྲོལ་དང་པོ་གཉིས་བྱུང་ཚུལ་དང༌། ཉི་ཚེ་བ་
འགའ་ཞིག་བྱུང་ཚུལ་དང༌། ཆོས་ཀྱི་ལུགས་སྲོལ་བྱུང་ཚུལ་དང་གསུམ་མོ། །
༡ སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ།
སྐར་མ་ལྟ་བུ་ཤེའུ་ཞེས་བྱ་བའི་ལུགས་སྲོལ་བྱུང་ཚུལ་ནི། ཤེའུ་ཞེས་པ་
ཡི་གེའི་མིང་ཡིན་པས་ཡི་གེའི་སྲོལ་ཟེར་བ་ཡིན་ནའང་། སློབ་དཔོན་ཨ་
ནུས། བསླབ་པ་ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་རྣམས་ཀྱི་རྒྱུ། །



t
སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ། 393
མིང་ཚིག་བརྗོད་པ་ཀུན་ཀྱི་གཞི། །ཡི་གེའི་སྦྱོར་བ་བཤད་པར་བྱ། །ཞེས་
གསུངས་པ་དང་ཆོས་མཚུངས་པར། ལུགས་སྲོལ་འདི་ཡི་གེ་འབྲི་ཀློག་གི་ཚུལ་
ཙམ་ཁོ་ན་མ་ཡིན་པར། རིག་གནས་སྣ་ཚོགས་དང་། འཇིག་རྟེན་མི་ཆོས་
ཀྱི་རྣམ་གཞག་སོགས་དོན་གྱི་རྣམ་གྲངས་མང་པོ་ཁོངས་སུ་འདུ་བ་ཞིག་ཡིན་་་་
པར་སྣང་ངོ༌། །དེས་ན་ཤེའུ་ཞེས་པ་དོན་འགྱུར་བྱས་ན་བསླབ་ཚིག་གི་གཞུང་
ཞེས་སམ་རིག་བྱེད་ཀྱི་ལུགས་ཞེས་པའོ། །
དེའི་བྱུང་ཚུལ་ནི། རྒྱ་ནག་གི་རྒྱལ་པོ་ཐམས་ཅད་ཀྱི་ཐོག་མ་རྒྱུ་ཎི་
ཞེས་བྱ་བ་རིག་པའི་གནས་དང་བླང་དོར་གྱི་ཚུལ་རང་སྟོབས་ཀྱིས་འབྱེད་་་་་་
ནུས་པ་ཞིག་བྱུང་། དེས་བློན་པོ་མཁས་པ་ཚང་ཀྱི་བྱ་བ་ལ་གཏད་ནས་རྒྱའི་ཡི་
གེ་འདི་ཐོག་མར་བཟོས། དབྱིབས་གཟུགས་དང༌། དམིགས་བསལ་དང་།
དངོས་བསྟན་དང་། ཟུང་འཇུག་དང་། འཕྲུལ་ཤེས་དང༌། སྒྲ་སྦྱོར་ཏེ་
དོན་དྲུག་གིས་གཏན་ལ་ཕབ། སྨྱུག་མའི་སམ་ཊར་སྤྲ་རྩིས་འབྲི་བའི་སྲོལ་
བཏོད། དེ་དུས་ཀྱི་ཡི་གེ་ནི་ཀྲོན་ཙི་ཞེས་པ་འཁོར་ཡིག་ཡིན་པ་ལ། ཕྱིས་སུ་
རྒྱལ་པོ་ཚིན་ཤི་ཧུང་གི་བློན་པོ་ལི་ཟི་ཟེར་བ་ཞིག་གིས་འཕྲལ་དུ་འཇུག་བདེར་
བསམས་ནས་ལི་ཟི་ཞེས་གྲགས་པའི་ཡི་གེ་བཟོས། དམག་དཔོན་མེང་ཐ་ཡན་
གྱི་རི་བོང་གི་མཇུག་མའི་པིར་དང་། ཐང་ཤིང་གི་དུ་བའི་སྣག་ཚ་བཟོས་ནས་
གོས་དར་ལ་བྲིས། ཡང་དུས་ཕྱིས་ཉུག་རུམ་པ་ཚའི་ལྡན་བྱ་བས་ཤོག་གུ་
བཅོས༑ དེ་ནས་ཁྱའི་ཙི་ཞེས་གཟབ་མ་ཤར་དང༌། ཚོ འུ་ཟི་ཞེས་པའི་ གཤར་
མ་རྣམས་རིམ་གྱིས་དར་བ་ལ་བརྟེན་ནས་ཧ་ཅང་སླ་ཆོས་སུ་ གྱུར་ཏེ་རྩ་བའི་་་༌་
དོན་རྣམ་པ་དྲུག་དང་ཕལ་ཆེར་འགལ། ལྟར་སྣང་དང་དོན་མེད་དོན་ལོག་



བ་
394 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་ དང་གྲུབ་མཐའ་བྱུང་ཚུལ། །
གི་བསྟན་བཅོས་དུ་མ་དར་བས། མི་ཟི་དང་མེད་ཐེན་གྱི་རིག་པ་དེ་འཕྲལ་
དུ་ཕན་ཕན་འདྲ་ཡང་། ཕུགས་སུ་མི་ལེགས་པ་ཆེན་པོར་སོང་། ཞེས་ཕྱི་
རབས་ཀྱི་གཟུར་གནས་རྣམས་གླེང་བར་བྱེད་དོ། ། །
བསྟན་བཅོས་བྱུང་ཚུལ་ནི། གོང་གི་རྒྱལ་པོ་དེས་པཱ་བཀྭའི་གཞུང་ལྱ་
ཤན་ཞེས་པ་བརྩམས་པ་གཞུང་ཆེན་པོ་བྱུང་ བའི་དང་པོ་དང་རྩེ་མོར་ གྱུར་པ་་་
ཡིན། འདིས་ནེ་ཀིང་ཞེས་པ་གནས་ལུགས་མངོན་པར་རྟོ གས་པའི་ནང་གི་
ཆོས་བྱ་བ་ཡང་བརྩམས་སོ། །དེ་ནས་དེང་སང་ཨུ་ཀྱིང་སྟེ་གཞུང་ལྔར་གྲགས་
པ་བྱུང་སྟེ། ཡི་ཀྱིང་། ཤཱི་ཀྱིང་། ཤུའུ་ཀྱང་། ལི་ཀྱིང་། ཆུན་ཆོའུ་ཞེས་
པ་ལྔ་ཡིན་ལ། ཡི་ཀྱིང་ནི་གོང་གི་རྒྱུ་ཥིས་བརྩམས་པ་ཡིན་ལ། གཞན་བཞི་
རྩོམ་པ་བོ་སུ་ཡིན་རྩད་མ་ཆོད། གཞུང་འདི་ལྔ་ནི་ཤེའུ་ཞེས་གྲོགས་པའི་
ལུགས་སྲོལ་གྱི་རྩ་བ་ཡིན་ནའང་། མིང་ལ་ཤེའུ་ཞེས་མིང་འདོགས་པར་ཇིང་
ཞེས་འབོད་པར་སྣང་། ཤེའུ་དངོས་ནི། གཞུང་དེ་དག་གི་འཕྲོས་དོན་ནམ་
ཉེར་མཁོ་ལྟ་བུ་ཡིན་ལ། ཐོག་མར་སྟོན་པ་ བོ་ནི་ཁུང་ཕུའུ་ཙིའམ་ཁུང་ཙེ་ཞེས་
གྲགས་པ་སྟེ། བོད་རྣམས་ཀྱིས་རྒྱ་སྐད་ཇི་བཞིན་མ་ཐོན་པར་ཀོང་ཙེ་ཞེས་
འབོད་པ་དེའོ། །འདི་སངས་རྒྱས་འཇིག་རྟེན་དུ་བྱོན་ནས་ལོ་ཧ་ཅང་མི་མང་
ཙམ་ན། ཊིའུ་ཝང་ཞེས་པའི་རྒྱལ་རབས་ཀྱི་མཇུག་ཙམ་ཊིའུ་ཝིང་ཝང་གི་
དུས་སུ་རྒྱ་ནག་གི་ཞིང་ས་ཆེན་པོ་བཅུ་གསུམ་གྱི་ཡ་གྱལ་ཤན་ཇུང་གི་ཡུལ་དུ་་་
བྱུང་། འདིའི་ལོ་རྒྱུས་རྣམ་ཐར་རྒྱ་ཡུལ་ཀུན་ཏུ་གྲགས་ཆེ་ཞིང་སྐྱེས་མཆོག་
ཁྱད་པར་ཅན་ཞིག་ ཡིན་པར་སྣང་། ད་ལྟ་རྒྱ་ནག་གི་ཁྲིམས་དང་མི་དྲག་ཞན་
འབྲིང་གསུམ་གྱི་མི་ཆོས་བྱེད་ལུགས་སོགས་འདིས་བྱས་པའི་ལུགས་ཀྱི་བསྟན་་



-
395
，
སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ།
བཅོས་ལ་ཁུངས་ཚད་མར་བྱེད་ཅིང༌། དུས་ཐོག་དེ་ནས་བཟུང་སྟེ་ད་ལྟའི་
བར་དུ་རྒྱལ་སྲིད་འཕོ་འགྱུར་མང་པོ་བྱུང་ཡང་ཀོང་ཙེའི་ལུགས་ཁོ་ན་གཙོ་་་་
བོར་བཟུང་སྣང་ལ། རྒྱལ་སྲིད་ཀྱི་སློབ་དཔོན་ཡིན་ཞེས་ཀོང་ཙེའི་གཟུགས་
དང་མིང་བྱང་ལ་རྒྱལ་པོ་ན་རིམ་གྱིས་ཕྱག་བྱེད་པའི་སྲོལ་ཀྱང་ད་ལྟའི་ བར་དུ་་
ཡོད། ཀོང་ཙེའི་རིགས་བརྒྱུད་ལ་གོང་ནས་ད་ལྟ་གུང་གི་ལས་ཚན་གནང་
བཞིན་པ་ཡིན་ཞིང་། དེང་སང་གི་གུང་འདི་ཀོང་ཙེ་ནས་མི་རབས་བདུན་ཅུ་
དོན་གསུམ་པ་ཡིན་ཟེར་རོ། །བོད་དག་གིས་ཀོང་ཙེ་འཕྲུལ་གྱི་རྒྱལ་པོ་ཞེས་་་་་
རྒྱལ་པོ་རྫུ་འཕྲུལ་ཅན་ཞིག་ཏུ་བྱས་པ་དང༌། ནག་རྩིས་ཀྱི་གཏོ་བཅོས་ལ་
ལར། ཀོང་ཙེའི་མངོན་རྟོ གས་བསྒོམ་ཚུལ་སོགས་ཀྱི་རྣམ་གཞག་བྱས་པ་དང༌།
ཡང་ལ་ལས་བཟོ་བོ་ཀོང་ཙེ་ཞེས་བཟོའི་འདུ་བྱེད་ལ་མཁས་པ་ཞིག་ཏུ་གོ་་་་་་
འདུ ག་པ་ནི་མུན་ནག་ལག་ནོམ་གྱི་དཔེར་སྣང་ངོ་། །
དེ་ལྟ་ན་ཤེའུ་ཞེས་གྲགས་པའི་ལུགས་སྲོལ་གསལ་བར་བྱེད་པ་བོ་ནི་ཁུང་
ཕུའུ་ཙི་ཡིན་ལ། དེས་ལུགས་འདིའི་རྩ་བའི་གཞུང་ཚིག་རྐང་ཁ་ཤས་ཙམ་
བརྩམས་པ་སློབ་མ་དང་ཡང་སློབ་རྣམས་ཀྱིས་རྒྱས་པར་བཀྲལ་བ་ལ་ཟི་ཤེའུ་་་
ཞེས་ཡིག་ཆ་བཞིར་གྲགས་པ་སྟེ། རྒྱུའི་སློབ་གྲྭ་བ་ཐམས་ཅད་ཀྱིས་ཐོག་མར་
ཡི་གེའི་ཕྱི་མོ་བསླབས་ནས་སློབ་གཉེར་བྱེད་པའི་ གཞི་ཡིན་ནོ། །
ཡིག་ཆ་བཞི་ནི། ཏཱ་ཤེའུ། ཅུང་ཡུང་། ལྷུན་ཡུས། མིང་ཙེ་སྟེ་
བཞིའོ༑ ༈ ༑ དེའི་དང་པོ་ཏཱ་ཤེའུ་ནི། ཁུང་ཙིའི་གཞུང་ཉུང་ངུ་དེ་ཙེང་ཙེ་བྱ་
བ་ཞིག་གིས་ཁུང་ཙི་ལ་དྲིས་ནས་རྒྱས་པར་བྱས་པའོ། ༈ །ཅུང་ཡུང་ནི། ཙེ་
སེ་བྱ་བ་ཞིག་ དང༌། ལུན་ཡུས་ནི། ཙེ་ལེའུ། ཙེ་ཀྱང་། ཙི་ཤ་བྱ་བ་གསུམ་



396 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
གྱིས་བསྒྲིགས། ༈ །མེང་ཙེ་ནི། རྩོམ་པ་བོའི་མིང་བསྟན་བཅོས་ལ་བཏགས་
པ་སྟེ། དེ་རྣམས་ཁུང་ཙིའི་སློབ་མ་དང་ཡང་སློབ་ཡིན་པར་སྣང་། ཊེའུ་རྒྱལ་
སྲིད་ཚུགས་པ་ནས་བཟུང་བསྟན་བཅོས་རྣམ་གྲངས་མང་དུ་བྱུང་སྟེ། དུས་
མཉམ་དང་སྔ་ཕྱི་ཅི་རིགས་པར་རིག་གནས་སྨྲ་བའི་སྟོན་པ་བརྒྱ་ཕྲག་བྱུང་་་་་་
བར་གྲགས་པས་དེ་དག་གིས་སྔར་གྱི་གཞུང་དེ་དག་ལ་ཟུར་བཀོལ་དང་ ལྷན་
ཐབས་ཀྱི་ཚུལ་གྱིས་སྦྱར་བའི་བསླབ་གཞུང་ཐོར་བུ་བ་མང་པོ་བརྩམས་ཤིང་།
རྒྱལ་སྲིད་ཀྱི་གཞུང་སྲོང་ བར་བྱེད་པའི་ཁྲིམས་ཡིག་གི་སྲོལ་ནི། ཧཱན་
གུར་གྱི་དུས་སུ་བྱུང་ བའི་སློབ་དཔོན་མཁས་པ་ཤེའུ་ཧུ་བྱ་བ་ཞིག་གིས་ཀོང་་་
ཙེའི་ཚིག་རྒྱས་པར་བཀྲལ་ནས་སྲོལ་གསལ་བར་བྱས་པ་ཡིན་པར་སྣང་། ཕྱིས་
སུ་ཅེའུ་ཕུ་ཙི་བྱ་བའི་མཁས་པ་ཆོས་ལུགས་མང་པོ་ལ་སྦྱངས་པ་ཞིག་ གིས་་་་་་་
གཞུང་མང་དུ་བརྩམས་པས། དེང་སང་དེ་གཙོ་བོར་བྱེད་པ་མང་ངོ༌། །
ཡང་ཀང་ཅེན་བྱ་བ་བོད་ཀྱི་དེབ་ཐེར་དུ་གྲགས་པ་དང་དབྱིབས་་་་་་་་
མཚུངས་པའི་ལོ་རྒྱུས་གཙོ་བོར་བྱས་པའི་གླེགས་བུ་སྔ་ཕྱིར་བྱུང་བ་ཆེས་མང་་་་་
བ་ཞིག་སྣང་ངོ་། །
ཤེའུ་ཞེས་བྱ་ བའི་སྲོལ་འདིའི་ཁུངས་ནས་རིག་གནས་མང་པོ་ཐོན་པ་་་་
ལས། ཐོག་མར་བྱུང་བ་ནི་རྩིས་ཀྱི་སྐོར་ཏེ། གོང་དུ་བཤད་པའི་ཨུའུ་ཅིང་
གི་དང་པོ་ཡི་གླིང་གི་བརྗོད་བྱའི་གཙོ་བོ་རྩིས་ཀྱི་རྣམ་གཞག་ཡིན་པས་སོ། །
ཡི་ཞེས་པ་བརྗེ་བ་དང་སྤོས་པའི་དོན་ཅན་ཡིན་པས། ཐང་གི་དུས་སུ་བོད་
དུ་འ གྱུར་ བའི་ནག་རྩིས་ལ་སྤོར་ཐང་ཞེས་བཏགས་པའང་རྒྱུ་མཚན་དེ་ཉིད་་་་་
དོ༑ ༑
GE



-
-
སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ། 397
དེའི་བྱུང་ཚུལ་ནི། གོང་དུ་བཤད་ཟིན་ལྟར་རྒྱ་ཡུལ་དུ་ཐོག་མར་བྱུང་
བའི་རྒྱལ་པོ་ཧུང་གསུམ་དང་དྷི་ལྔ་ལས། ཧུང་དང་པོ་རྒྱལ་པོ་ཧྥུ་ཎི་ཞེས་བྱ་
བའི་དུས་སུ་དེང་སང་ཧེ་ནན་ཞེས་འབོད་ པའི་ཡུལ་གྲུའི་ཧེ་ཞེས་པའི་ཆུ་བོ་་་་
ཆེན་པོའི་ནང་ནས། ལུང་མཱ་སྟེ་འབྲུག་རྟ་ཞེས་པ་ལུས་པོ་བྱིང་རྟའི་རྣམ་པ་
ལ་མགོ་མཇུག་གཉིས་འབྲུག་དང་འདྲ་བ་ཞིག་ཐོན། དེའི་རྒྱབ་ཏུ་པཱ་བཀྭའ་སྟེ་
རི་མོ་བརྒྱུད་ལ་བོད་སྐད་དུ་ཟུར་ཉམས་པས་སྤར་ཁ་ཞེས་ཟེར་བ་དེ་འདུག་པ་་
མཐོང་ནས། པཱ་བཀྭའ་ཞེས་པའི་ཕྱག་རྒྱའི་རི་མོ་བཟོས། པཱ་བཀྭའ་བརྒྱད་ལ་
བརྒྱད་བརྒྱད་དྲུག་ཅུ་རེ་བཞིར་ཕྱེ་ནས་བཤད་པ་ལྕན་ཤན་ཞེས་བྱ་བའི་གཞུང་
གིན་རིའི་རྣམ་འགྱུར་གཙོ་བོར་བྱས་པ་ཞིག་བརྩམས། འབྲུག་རྟའི་རྒྱབ་ཀྱི་
རི་མོ་དེ་ལ་ཧེ་ཐོའུ་ཟེར་ཏེ། ཐོའུ་ནི་རི་མོའམ་དཔེ་རིས་ཟེར་བ་ཡིན་ལ། ཧེ་
ནི་འབྲུག་རྟ་ཐོན་པའི་ཆུ་བོའི་མིང་སྟེ་འབྱུང་ཁུངས་ལས་མིང་དེ་ལྟར་བཏ གས་
པའོ༑ ༑ འདིས་བཤད་པའི་པཱ་བཀྭའི་གནས་ཚུལ་ལ་གནམ་སྔ་མའི་ལུགས་
ཟེར། དེ་རྗེས་ཤེན་ནོང་བྱ་བས་ཀུའི་ཙང་ཞེས་པའི་སྤོར་ཐང་གི་གཞུང་ཁོ་
ན་སའི་རྣམ་འགྱུར་གཙོ་བོར་བྱས་པ་ཞིག་བརྩམས། ཡང་ཤཱན་ཡཱན་ཞེས་པའི་
རི་ལས་ཁྱུང་གིས་ཁྱེར་བྱུང་ཡང་ཟེར། ཁྱུང་སྐད་ལ་དཔེ་བྱས་ནས་བརྩམས་
པ་ཡིན་ཞེས་ཀྱང་ཟེར་བའི་གཞུང་ཞིག་ཀྱང་བྱུང་འདུག་སྟེ་གྲགས་ཆུང་ངོ་། །
ཧུང་གསུམ་པ་ཡིའི་བྱུང་ཞིས། གཟའ་སྐར་མ་ཞིབ་ཏུ་བརྟགས་ནས་
འབྱུང་བ་ལྔ་ལ་ཕོ་མོའམ་ཐབས་ཤེས་ཀྱིས་ཕྱེ་བས་རྩ་བ་བཅུ་དང་། བྱི་བ་གླང་
སོགས་ཡན་ལག་བཅུ་གཉིས་ཀྱིས་བསྡུས་པའི་ལོ་ཟླ་ཞག་དུས་ཀྱི་རྣམ་གཞག་་་་
མཛད་ཀྱང་དམར་འཁྲིད་ཀྱི་ཚུལ་དུ་ཧུན་ཐུན་ཡི་ཞེས་པའི་ཆ་སྤྱད་གོང་བུར་་་་
T



398 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
བཟོས་པ་དང་། རི་མོར་བྲིས་པ་གཟའ་སྐར་འཁོར་ཚུལ་རྟོགས་སླ་བའང་
བཟོས། ད་ལྟའི་ཙི་མེན་ཅུང་དང་། བེ་ཡོའུ་སོགས་ཀྱང་དེའི་རིགས་སུ་
གཏོ གས་སོ། །གཞན་ཡང་ཤིང་རྟ་གྲུ་གུ་དང་མཁར་རྫོང་གི་བཀོད་པ། སྨྱུས་
ལྕེས་བཅུ་གཉིས་སོགས་རོལ་ཆ། རུ་མཚོན་གྱི་བྱེ་བྲག་སོ གས་ ཀྱང་ཐོག་མར་
བཟོས་པས་ལུས་བཟོ་ཕལ་བའི་རིགས་རྣམས་ཀྱང་འདི་ནས་བྱུང་ བར་སྣང་་་
ངོ་༑ ༑
གནམ་ཕྱི་མའི་ལུགས་ནི། དྷི་ལྔ་ལས་བཞི་བ་ཡོའུ་ཐོའུ་ཐང་ཞིའི་གནམ་
ལོའི་ཐོག་མ་ཤིང་འབྲུག་ལོ་ལ་ལྷོ་ཕྱོགས་ནས་ཡུའི་ཤང་ཞི་བྱ་བའི་འབངས་་་་
ཤིག་གིས་རུས་སྦལ་ངོ་མཚར་ཅན་ཞིག་བརྙེད་ནས་རྒྱལ་པོ་ལ་ཕུལ་བ་གཟི གས་
པས་རུས་སྦལ་གྱི་རྒྱབ་ཏུ་དུས་ཚིགས་ཀྱི་རྣམ་གཞག་རི་མོའི་ཚུལ་གྱིས་རྒྱུས་་་་་་
པར་ཡོད་པ་ཁོང་དུ་ཆུད་ནས་རྩིས་ཀྱི་སྐོར་ཆེས་ཆེར་གསལ་བར་མཛད་ལ།
ཤིང་འབྲུག་དེ་ནས་རབ་བྱུང་བཅུ་གཉིས་པའི་མེ་འབྲུག་ཆེན་ལུང་རྒྱལ་པོ་ཁྲིར་
བཞུ གས་པའི་ལོ་ཡན་ལ་ལོ་གྲངས་བཞི་སྟོང་དང་གོ་གཉིས་སོང་ཟེར། ཡང་
ལ་ལས། ཡོའུ་རྒྱལ་པོ་ལ་འབངས་ཤིག་གིས་རུས་སྦལ་ངོ་མཚར་བ་ཞིག་ཕུལ་
བའི་གཏམ་ཡོད་ཀྱང་དེ་ལ་བརྟེན་ནས་བྱ་བ་འདི་འདྲ་བྱས་ཀྱི་བཤད་པ་མེད།
རྗེས་སུ་ཞིའི་ཡུའི་ཝང་གིས་ཧེ་ནན་ཕྱོགས་ཀྱི་ལྷུ་ཞེས་པའི་ཆུའི་ནང་ནས་ཤེས་་་་
ཀུས་ཏེ་སྤྲུལ་པའི་རུས་སྦལ་ངོ་མཚར་བ་རྒྱ བ་ན་པཱ་བཀྭའི་རི་མོ་ཡོད་པ་ཞིག་་་་
ཐོན་པ་ལ་བརྟེན་ནས་རྩིས་ཀྱི་རྣམ་གཞག་བགྱིས། འདི་ལ་ལྟུ་ཐོའུ་ཟེར་ཏེ།
ཐོའུ་ནི་དཔེ་རིས་དང་། ལྷ་ནི་སྔ་མ་ལྟར་འབྱུང་ཁུངས་ཀྱིས་བཏ གས་པའོ།།
ཞེས་ཟེར།
--
.



སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ། 399
གང་ལྟར་ཡང་གནམ་སྔ་ཕྱིའི་ཁྱད་པར་ནི། གནམ་ས་སོ་སོར་མ་ཕྱེ་
བའི་གོང་དང༌། ཕྱེ་བའི་དུས་ལ་བྱེད་པར་སྣང་བས། དེས་ན་མཐར་ཐུག་
གི་དུས་སུ་ཡང་པཱ་བཀྭའི་ཚུལ་ལུགས་རང་གི་ངང་གིས་གྲུབ་པའི་འགྱུར་མེད་་་་
ཅིག་འདོད་པར་མངོན་ནོ། །
རུས་སྦལ་གྱི་རྒྱབ་ཀྱི་རི་མོ་ལ་བརྟེན་ནས་འབྱུང་རྩིས་བརྩམས་པའི་ལོ་་༌༠.
རྒྱུས་འདི་ཙམ་ལས། རུས་སྦལ་དེ་ཐམས་ཅད་ཀྱི་བྱེད་པ་བོ་ཡིན་པའི་གཏམ་
རྒྱའི་ཡི་གེ་དང་གཏམ་རྒྱུན་ཚད་མ་རྣམས་ལ་མ་གྲགས་པས། བོད་ཀྱི་ནག་
རྩིས་པ་དག་གིས་ལོ་རྒྱུས་དེ་ཙམ་ལ་བརྟེན་ནས་མ་ཧཱ་གསེར་གྱི་རུས་སྦལ་ཞེས་བ
རྟག་པ་རང་བྱུང་གི་བྱེད་པ་བོ་ཞིག་བྱུང་བ་སྐད་བྱེད་པ་ནི་སྒྲོ་འདོགས་ཀྱི་་་་་་
གཏམ་འདོད་རྒྱལ་དུ་སྨྲས་པའོ། །དེས་མཚོན་ནས་སྤར་ཁ་དང་ལོ་སྐོར་
བཅུ་གཉིས་ཀྱི་བྱུང་ཚུལ་སོགས་རྫུན་གཏམ་མང་དུ་སྨྲ་ཡང་སྐབས་སུ་མ་བབས་
པས་མ་བྲིས་སོ།།
དེ་ནས་ཅི་གུར་གྱི་ཐོག་མའི་རྒྱལ་པོའི་ཡབ་ཝིན་ཝང་ཞེས་པའི་སྐྱེས་་་་་
མཆོག་ཁྱད་པར་ཅན་ཞིག་བྱུང་བ་དེས་གནམ་སྔ་མའི་ལུགས་གླུ་དེའི་དགོངས་
པ་བླངས་ནས། གནམ་ཕྱི་མའི་ལུགས་ཀྱི་པཱ་བཀྭའ་བརྒྱུད་ལ་བརྒྱུད་བརྒྱད་ངག་
ཅུ་རེ་བཞི་ཕྱེ་ནས་བཤད་པའི་སྤོར་ཐང་གི་གཞུང་ཅིའུ་ཡི་ཞེས་བྱ་བ་ཏིའན་་་་་་
གནམ་གྱི་རྣམ་འ གྱུར་གཙོ་བོར་བྱས་པ་ཞིག་བརྩམས། སྔར་གྱི་ལེའན་ཤན།
ཀུས་ཙང་། འདི་དང་བཅས་པའི་གཞུང་གསུམ་ལ་སྤོར་ཐང་གི་གཞུང་གསུམ་
ཞེས་ཡོངས་སུ་གྲགས་སོ།།
ཊིའུ་རིགས་ཀྱི་རྒྱལ་སྲིད་ལྗོ གས་པའི་རྗེས་སུ་ཆིན་གུར་གྱི་རྒྱལ་པོ་བཙན་་
• -



.
11，
400 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ཞིང་རྨོངས་པ་ཞིག་ གིས་རྩིས་འདིས་ལྐོག་གྱུར་གྱི་དོན་ཤེས་པར་སྣང་བས་རྒྱལ་
སྲིད་ལ་གནོད་པ་འདྲ་བསམས་ནས། གཞུང་ཐམས་ཅད་བཙན་ཐབས་ཀྱིས་
བསྡུས་པའི་ལུགས་སུ་བྱས་ནས་མེར་བསྲེགས་པས། གཞན་གཉིས་ནུབ་སྟེ།
ཝེན་ཝང་གི་གཞུང་གཅིག་པུ་ལུས་པས་ཕྱིས་ཀྱི་ཐམས་ཅད་དེའི་རྗེས་འབྲང་
ཡིན་ནོ།།
ཝང་འདེའི་སྲས་པོ་ཅིའུ་ཀྲུང་གིས་རང་གི་ཡབ་ཀྱི་དགོངས་པ་གསལ་་་་་
བར་བཀྲལ་བའི་གཞུང་བརྩམས་ཤིང༌། རྗེས་ཞིག་ན་ཁུང་ཕུའུ་ཙིས་ཀྱང་སྔ་མ་
རྣམས་ཀྱི་དགོངས་པ་ཆེས་གསལ་བར་བཀྲལ་ཞེས་གྲགས་ནའང་ཁུང་ཙི་་་་་
བརྩམས་པའི་སྤོར་ཐང་གི་གཞུང་དངོས་ཤིག་ཡོད་མེད་ཐེ་ཚོམ་དུ་སྣང་བས།
ཅིའི་ཁྱུང་གི་གཞུང་ལ་གཞི་བྱས་ཏེ་ཅིའུ་གུར་གྱི་སྐབས་སུ་རྣམ་དཔྱོད་ཅན་་་་་་
འགའ་ཞིག་ གིས་ཐོར་བུ་མང་ཙམ་བརྩམས་པ། ཁུང་ཙིའི་སློབ་མ་འགའ་ཞིག་
གིས་ཕྱོགས་གཅིག་ཏུ་བསྒྲིགས་པ་ཤི་ཅིང་ཟེར་བ་ཞིག་ཡོད་ཟེར་བས་དེ་ལ་་་་་་
ངོས་འཛིན་པ་འདྲ་བསམ། རྒྱུ་ཤི། ཝེན་ཝང་། ཅིའི་ཀྱང་། ཁུང་ཙི་བ ཞི་
ལ། ཙི་ནའི་ཡུལ་གྱི་ཕྱིས་འབྱུང་གི་མཁས་པ་རྣམས་ཀྱིས་སྐྱེས་མཆོག་བཞི་
ཞེས་འབོད་པར་སྣང་ལ། བོད་དག་གིས་ལེན་པ་མི་བཞི་ཟེར་བ་ཡང་འདི་
བཞི་ཡིན་པར་འདུག་རུང་། ཡི་གེ་ནོར་རམ། སྐད་མ་འབྱོར་བས་ཁུང་ཙི་ལ་
ཀོང་ཙེ་དང་། ཅིའུ་ཀྲུང་ལ་ཇི་གོང་དང༌། ཇི་ནོང་ལ་ཤེ་ནོང་། ཝེན་ཝང་
ལ་ཝང་ཐེ་ཞེས་བྲིས་སོ།།
ཙི་ནའི་ཡུལ་དུ་རྩིས་ཀྱི་རིག་བྱེད་ཇི་ལྟར་བྱུང་ཚུལ་ནི་བཤད་མ་ཐག་པ་
དེ་ཙམ་དུ་ཟད་ནའང་། བོན་རྒན་རྣམས་ཀྱིས། ནག་རྩིས་ཐོག་མར་རྒྱ་ཡུལ་



E
སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ། 401
དུ་རི་བོ་རྩེ་ལྔར་འཇམ་དབྱངས་ཀྱིས་གསུངས་ཟེར་བ་དང༌། ལྷ་མོ་རྣམ་རྒྱལ་
མའི་སྤྱི་བོ་ནས་བྱུང་ཟེར་བ་དང་། སློབ་དཔོན་པདྨས་གསུངས་ཟེར་བ་
སོགས་རྫུན་གཏམ་གྱི་འཕྲེང་བ་སྣ་ཚོགས་སྤེལ་ བར་བྱེད་དོ། །དེར་མ་ཟད་
བོད་དུ་དར་བའི་རྩིས་རྒྱུད་རྒྱ་ནག་ནས་བྱུང་ བར་གྲགས་པ་འདི་དག་ཀྱང་རྒྱུ་་་
ཡུལ་དུ་མིང་ཙམ་ཡང་མི་འདུག་པས་བོད་ཅིག་གིས་བྱས་སམ་སྙམ་མོ། །སྤྱིར་
ན་སྐྱེས་མཆོག་དེ་རྣམས་འཇམ་དབྱངས་ཀྱི་རྣམ་འཕྲུལ་མིན་པར་ཁ་ཚོན་་་་་་་
གཅོད་མི་ནུས་ཀྱང་རྒྱལ་ཡུལ་དུ་དེ་འདྲའི་གཏམ་ཟུར་ཙམ་ཡང་མ་གྲགས་་་་་་
ཤིང་། སངས་རྒྱས་ཀྱིས་ལུང་བསྟན་པའང་མ་མཐོང་བས། སྣང་ཚོད་དང་
ཀུན་ལ་ཡོངས་སུ་གྲགས་པ་ཉིད་ཁས་བླངས་པས་ཆོག་པར་སེམས་སོ།།
གསོ་དཔྱད་བྱུང་ཚུལ་ནི། ཐོག་མའི་རྒྱལ་པོ་ཧུང་གསུམ་གྱི་གཉིས་པ་
ཡན་ཧི་ཤེན་བྱུང་ཞི་ཞེས་པས་སྨན་གྱི་བསྟན་བཅོས་ཐོག་མར་མཛད་དེ།
རེག་པ་རྩ་ལ་བརྟེན་ནས་ནད་ངོས་འཛིན་པ་དང་། འབྱུང་བ་ལྔའི་དར་གུད་
རྟོ གས་པའི་ཚུལ་རྒྱ་གར་སོགས་ཡུལ་གཞན་དུ་མེད་པས་འདིའི་ཁྱད་ཆོས་ཡིན་་
པ་འདུག བོད་ཀྱི་སྨན་གྱི་རྒྱུད་བཞི་ཡང་ཐོག་མའི་འབྱུང་ཁུངས་རྒྱ་ནས་བྱུང་
བར་སེམས་ཏེ། དེར་འབྱུང་བ་ལྔ་རྒྱ་གར་ལུགས་ལྟར་ས་ཆུ་མེ་རླུང་ནམ་
མཁའ་ཞེས་མི་བརྩི་བར། ཤིང་མེ་ས་ལྕགས་ཆུ་ཞེས་བརྩི་བ་དང༌། འཕར་
རྩ་ལ་ཚོན་དང༌། ཀན་དང༌། ཆག་ཅེས་བྱུང་བའང་རྒྱ་སྐད་ལ་ཚུན་བཀཱན་
ཋི་ཞེས་པ་སྐད་ཟུར་ཇི་བཞིན་མ་ཐོན་པར་མངོན་པས་སོ།།
ཞུན་རྒྱལ་པོའི་བློན་པོ་ཡུས་ཟེར་བས། རོལ་མོ་ཁིན་རྒྱུད་ལྔ་བ་དང༌།
ཤྲཱི་རྒྱུད་ཉེར་ལྔ་བ་བཟོས། ཞིའུ་ཟེར་བའི་གླུའི་བསྟན་བཅོས་བརྩམས་ཏེ་



402 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
དེང་སང་ཁྲང་ཞིའི་ཟེར་བའི་ཟློས་གར་འདི་ཡང་དེ་ལ་བརྟེན་ནས་བྱུང་ བར་་་
སེམས་སོ།།
སྙན་ངག་གི་གཞུང་ནི་སྔ་ཕྱིར་མང་པོ་བྱུང་འདུག་ཅིང་། རྒྱུན་གྱི་གྲངས་
བོད་ལ་གྲགས་པ་ལས་མང་བ་ཞིག་སྣང་ངོ༌།།
གཞན་ཡང་ལོ་རྒྱུས་ཀྱི་ཡི་གེ་དང༌། བཟོ་རིག་པའི་སྐོར་དང༌། ས་
དཔྱད་དང༌། མི་དཔྱད་དང་། ལྟས་བརྟག་པ་ལ་སོགས་པའི་ཡི་གེ་སྔ་མ་
ནས་བྱུང་བ་ དང༌། ཕྱིས་སུ་བརྩམས་པ་ཆེས་ཤིན་ཏུ་མང་ཞིང་དར་སོ་ཡང་
ཆེ་ནའང་གཞུང་ཆེན་པོའི་གྲངས་སུ་མི་འདྲེན་པར་སྣང་ངོ༌།།
ད་ནི་ཤེའུ་ཞེས་གྲགས་པའི་ལུགས་འདིའི་འདོད་ཚུལ་ཅུང་ཟད་བཤད་་་
ན། འདིའི་རྩ་བའི་གཞུང་རྣམས་ཀྱི་དངོས་ཟིན་ལ་འཁོར་འདས་དང་།
བཅིངས་གྲོལ་དང༌། འགྲོ་བ་རིགས་དྲུག་གི་ཐ་སྙད་དང་། སྐྱེ་བ་སྔ་ཕྱི་དང་
ལས་འབྲས་སོགས་ཀྱི་རྣམ་གཞག་ཡེ་མ་བཤད་པས། ཤེའུ་ལ་སྦྱངས་པ་བྱས་
པ་རྣམས་ཀྱི་ཁྲོད་དུ་ཆོས་ཕྱོགས་ལ་སྔ་མའི་བག་ཆགས་ཡོད་པ་རེ་གཉིས་ཙམ་་་
ལས༑ ཕལ་མོ་ཆེས་ཚེ་འདི་སྣང་ཁོ་ནས་ཆོག་ཤེས་པར་བྱེད་ཅིང་། གཞན་
གྱིས་ལས་འབྲས་ཀྱི་རྣམ་གཞག་སོགས་བ ཤད་ཚེ། དེ་འདྲའི་རྣམ་གཞག་ཡོད་
ན་སྔོན་གྱི་རྒྱལ་པོ་རྣམས་དང་ཁུང་ཙི་སོགས་ཀྱི་གཞུང་དུ་བཤད་ཡོད་དགོས་་་་
རྒྱུ་ལ་མི་འདུག་པས་སོ། །ཞེས་སྨྲ་བར་བྱེད་དོ། །རྒྱལ་པོ་ཧྥུ་ཥ་ཞི་དང༌།
ཁུང་ཕུའུ་ཙི་སོ གས་ གང་ཟག་ཁྱད་པར་བ་དེ་དག་གིས་དེའི་དུས་ཀྱི་མི་རྣམས་་་
རེ་ཞིག་འཁོར་འདས་ཀྱི་རྣམ་གཞག་སོགས་སྟོན་པའི་སྣོད་དུ་མ་གྱུར་པར་་་་་
བསམས་ནས། འུ་ཇིང་ དང་ཟི་ཤེའུ་རྣམས་སུ་མི་ཆོས་ཀྱི་རྣམ་གཞག་སོགས་



-
--
--
སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ། 403
གནས་སྐབས་སུ་ཕན་པའི་ཐབས་གཙོ་བོར་བཤད་ནའང་། མུ་སྟེ གས་རྒྱུང་
འཕེན་པ་བཞིན་སྐྱེ་བ་སྔ་ཕྱི་དང་ལས་འབྲས་སོགས་ མེད་པར་སྒྲུབ་པའི་གཏམ་
སྣ་གཅིག་ཀྱང་བྲིས་པ་མི་འདུག་གོ །ཁུང་ཕུའུ་ཙི་ལ་སློབ་མ་ ཞིག་ གིས་ ཤི་ན་
ཇི་ལྟ་བུ་འགྱུར་ཞེས་དྲིས་པའི་ལན་དུ་སྐྱེ་བ་ཕྱི་མ་མེད་དོ་ཞེས་མ་སྨྲས་པར་དེ་་་
ལྐོག་གྱུར་ཡིན་པས་རེ་ཞིག་མངོན་སུམ་དུ་གྲུབ་པའི་རྣམ་གཞག་འཆད་ཅེས་་་་
ལན་བཏབ་འདུག་པ་དང་། ཡང་ཁུང་ཙིས་སྐྱེས་བུ་མཆོག་གི་མཚན་ཉིད་
བཤད་པ་ལ། སློབ་མ་ཡེན་ཧུའུ་བྱ་བ་ཞིག་གིས། དེ་ལྟ་བུའི་མཚན་ཉིད་ཅན་
གྱི་སྐྱེས་བུ་ཆེ་གེ་མོ་དང་། ག་གེ་མོ་འདི་དག་ཨེ་ཡིན་ཞེས་འགའ་ཞིག་གི་མིང་
སྨོས་ནས་དྲིས་པ་ལ་རེ་རེ་ནས་མིན་ཟེར། ཁྱེད་རང་དེ་ལྟ་བུ་ཡིན་མཆི་ཞེས་
ཞུས་པ་ལ། བདག་ནི་དེ་འདྲ་ག་ལ་ཡིན་ཟེར། འོ་ན་དེ་ལྟ་བུའི་སྐྱེས་བུ་ད་ལྟ་
གང་ན་སུ་མཆི། ཞེས་དྲིས་པའི་ལན་དུ་ནུབ་ཀྱི་ཕྱོགས་སུ་དེ་ལྟ་བུ་གཅིག་ཁོ་
ན་བྱུང་འདུག་ཅེས་སངས་རྒྱས་ཁོ་ན་ཚད་མའི་སྐྱེས་བུར་བྱས་འདུག་པས་སོ།།
དེ་དག་གིས་བྱས་པའི་གཞུང་རྣམས་ཀྱི་སྦས་དོན་ལྟ་བུ་ལས་ལམ་གྱི་རྣམ་
གཞག་ཀྱང་ཡོད་པར་མངོན་ཏོ། །བདག་ཅག་གི་དཔལ་ལྡན་བླ་མ་ཐམས་ཅད་
མཁྱེན་པ་རོལ་བའི་རྡོ་རྗེའི་ཞལ་ནས། ཡི་ཀྱིང་གི་དོན་གསང་སྔགས་བླ་མེད་
དང་མཐུན་པར་བཤད་ཆོག་ཅེས་གསུངས་ཞེས་དངོས་སློབ་འགའ་ཞིག་ཟེར་་་་
ལ། ཇིན་རྒྱལ་རབས་དུས་བྱུང་ བའི་ཧྭ་ཤང་ཧྥ་ཤེན་བྱ་བ་དང་། དྷུའུ་མིན་
བྱ་བ་བཤད་པ་ལ་མཁས་པ་གཉིས་ཀྱིས་ཤེའུ་དང་ཏེའུ་གཉིས་ཀྱི་གཞུང་གི་་་་
དོན་སངས་རྒྱས་ཀྱི་ཆོས་ལུགས་དང་མཐུན་པར་བཀྲལ་བའི་ལོ་རྒྱུས་སྣང་་་་་་་
ཞིང་། ཕྱིས་ཀྱི་རྒྱ་ནག་ཆོས་འབྱུང་དུའང་། ཤེའུ་སྟོན་ཁུང་ཙིའི་གཞུང་གིས་



404 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ཕྱི་ལྟར་ སྲིད་བསྲུང་ལ་ནང་ལྟར་འཕ གས་ལམ་ལ་འཛེགས་པའི་རིམ་པ་བསྟན་་
པས་སངས་རྒྱས་ཀྱི་གསུངས་དང་མི་འགལ་ཞེས་བྲིས་འདུག་གོ །དེ་ལྟ་ནའང་
སངས་རྒྱས་ཀྱི་ཆོས་ལུགས་ལ་མ་སྦྱངས་པ་དག་གིས་དོན་དེ་ལྟ་བུ་ཡོད་པ་ཤེས་་
དཀའ་བའི་དབང་གིས་ཤེའུ་ཁོ་ན་ལ་སྦྱངས་པ་རྣམས་ཀྱི་བློར་མི་ཆུད་པར་་་་༌
སྣང་ངོ༌།།
ཨུའུ་ཙང་སོགས་གཞུང་ཆེ་བ་ལྔའི་བརྗོད་བྱའི་གཙོ་བོ་ནི། ཡིན། ཡི།
ལི། ཀྱི། ཤིན་ཞེས་པ་ལྔ་སྟེ། རྒྱ་སྐད་དུ་ཨུའུ་རླུང་སྟེ་རིང་ལུགས་སམ།
བརྟན་ཆགས་པའི་ལུགས་ལྔ་ཞེས་པའོ། །དེའི་དང་པོ་ནི་ངང་ཚུལ་འཇམ་
པ། གཉིས་པ་ནི་བརྩེ་བའམ་མཉེས་གཤིན་པ། གསུམ་པ་ནི་ལུགས་སྲོལ། །
བཞི་བ་ནི་ཤེས་རབ། ལྔ་བ་ནི་བརྟན་པ་སྟེ། ཟི་ཤེའུ་ཞེས་གྲགས་པའི་ཡིག་
ཆ་བཞིས་ཀྱང་དེ་རྒྱས་པར་བཀྲལ་བར་སྣང་ལ། འཇིག་རྟེན་ཡ་རབས་ཀྱིས་
འདི་ལྔ་སྲོག་ལྟར་གཅེས་པར་འཛིན་དགོས་ཞེས་རླུང་ལྟར་གྲགས་སོ།།
ཡང་ཡི་གླིང་ལས་གནམ་ས་མི་གསུམ་གྱི་བྱུང་ཚུལ་འདི་ལྟར་བཤད་སྣང་་
སྟེ། སྔོན་གནམ་ས་མ་ཆགས་གོང་གི་དུས་དེ་ལ་ཧུན་ཏུན་ཟེར་ཞིང་། དེ་ནི་
འདྲེས་ཤིང་འཛིངས་པ་དང་། འཐིབས་ཤིང་མི་གསལ་བ་ཞེས་པ་ཡིན་ལ།
འདིའོ་ཞེས་ངོས་འཛིན་རྒྱུ་དང༌། སོ་སོར་དབྱེ་རྒྱུ་དང༌། ཐ་སྙད་བྱར་མེད་
པ་ཞིག་ལ་བྱེད་པར་སྣང་། གཏོ་ཆོག་ཕལ་ཆེ་བ་ན། དང་པོ་ཅི་ཡང་མེད་པ་
ལ་ཞེས་འབྱུང་བའང་འདི་ལ་ཁུངས་བྱས་པར་མངོན། དེ་ནས་ཐས་ཇི་སྟེ་
རབ་ཀྱི་མཐར་ཐུག་པ་ཞེས་པ་རང་བཞིན་དང་རང་གི་ངང་ཚུལ་ལམ་ཆོས་་་་་་
ཉིད་དང་གནས་ལུགས་ཞེས་པའི་དོན་ཡིན་ལ། དངོས་པོ་རྣམས་ལ་སོ་སོར་



ཁ་ཟླ་ ༥
སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ། 405
དོན་བྱེད་པའི་ནུས་པ་རེ་ཡོད་པ་བཞིན་དུ། འདི་ཡང་གནམ་ལ་སོགས་པ་
སྐྱེད་པའི་ནུས་པ་ཁྱད་པར་བ་ཞིག་ཏུ་འདོད་ཅིང་། དེ་རང་གི་ངང་གིས་གཡོ་
ཞིང་འགུལ་བ་ལ་བརྟེན་ནས། ལིའང་ཡི་སྟེ་རྣམ་པའམ་རང་བཞིན་གཉིས་
ཟེར་བ་བྱུང་ཞིང་། དེ་ནི་ཕོའི་རྣམ་པ་དང་མོའི་རྣམ་པ་གཉིས་ཏེ། དེ་ཡང་
ས་བོན་འདེབས་པ་བོ་དང་འཛིན་པ་བོ་ཕ་མ་གཉིས་ཀྱི་དང་པོ་ལྟ་བུའི་ནུས་པ་
ཞིག་ལ་བྱེད་དོ།།
དེ་ནས་དེ་གཉིས་ཀྱིས་ཕོ་མོ་འདུས་ཤིང་ཚོགས་པ་ལྟ་བུར་གཡོ་བ་དང་་་་
གནས་པ་ལ་བརྟེན་ནས། ཚེ་ཤིང་སྟེ་རྣམ་འགྱུར་བཞི་ཞེས་ཕོ་ཆེ་ཆུང་དང་
མོ་ཆེ་ཆུང་བཞི་བྱུང༌། སླར་ཡང་རྣམ་པ་གཉིས་ཀྱི་འདུ་འཕྲོད་ལ་བརྟེན་
ནས་པཱ་བཀྭའ་སྟེ་སྤར་ཁ་དང༌། ཅུའུ་གུང་སྟེ་ཕོ་བྲང་དགུར་གྲགས་པ་རྣམས་
བྱུང་ཞིང༌། དེ་རྗེས་གཉིས་ཀྱི་ནུས་པ་དྭངས་ཤིང་གསལ་བ་དང་། ཡང་
ཞིང་གཡོ་བ་དང༌། རྣོ་བའི་ཆ་རྣམས་སྟེང་དུ་འཕགས་པའི་ཚུལ་གྱིས་གནས་
པ་དེ་ལ་ཐེན་ཏེ་གནམ་ཟེར་ཞིང་། དུས་དེ་ལ་གནམ་ཕྱེ་བའི་དུས་དང༌།
རྙོག་ཅིང་མི་གསལ་བ་དང་། ལྕི་ཞིང་བརྟན་པ་དང༌། རྟུལ་བའི་ཆ་རྣམས་
འོག་ཏུ་བརྟན་ཆགས་པར་གནས་པ་དེ་ལ་ཏཱི་སྟེ་ས་དང་། དུས་དེ་ལ་ས་
བཙུམ་པའི་དུས་ཟེར། དེ་ལྟར་གནམ་ས་གྲུབ་པའི་རྗེས་སུ་གནམ་གྱི་གཟི་
མདངས་རྣམས་ཐུར་དང་། སའི་གཟི་མདངས་རྣམས་གྱེན་དུ་སོང་ཞིང་འཕྲད་
པ་ལ་བརྟེན་ནས་མི་རྣམས་བྱུང་ཞིང་། དུས་དེ་ལ་མི་གྲུབ་པའི་དུས་ཟེར་
རོ། ༈ ༑ གནམ་ས་མི་གསུམ་ལ་ཡོན་ཏན་གསུམ་མམ། ནུས་པ་གསུམ་དང༌།
མཐར་ཐུག་གསུམ་ཡང་ཟེར་རོ། ༈ །གཏོ་ཆོག་པ་དག ངར་གྱི་ཕ་སྨོས་པ་



-
-
--
406 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
གནམ་ལ་ཡང་རྩེ། ངར་གྱི་མ་སྨོས་པ་ས་ལ་དོ གས་མ་ཡུམ། དེ་གཉིས་བཤོས་
ཤིང་ཚོགས་པ་ལས། ཞེས་སོགས་གྱེར་བའང་འདི་ ཡིན་པར་སྣང་། གནམ་
ཞེས་པ་ནུས་པའམ་ཚུལ་ལུགས་ཞེས་པའི་དོན་དང༌། ས་ཞེས་པ་དངོས་པོ་
རྣ མས་སྐྱེད་པར་བྱེད་པའི་ནུས་ལྡན་དུ་འདོད་ལ། འོན་ཀྱང་ བར་སྣང་སྔོ་
སངས་དང༌། ས་གཞི་ལ་ཡང་གནམ་སའི་ཐ་སྙད་བྱེད་དེ་གནམ་སྔོ་ནག་ཟླུམ་
པོ། ས་སེར་པོ་གྲུ་བཞི་ཞེས་ཕལ་བ་རྣམས་ལ་གྲགས་སོ།།
འདི་ལུགས་ལ་གནམ་དགུའི་གྲངས་འདྲེན་རྒྱུ་ཡོད་ ཀྱང་སྟེང་འོག་གི་ཐ་་་
སྙད་མེད་ལ། བོད་དུ་གཏམ་དེ་བྱུང་བ་ས་འོག་རིམ་པ་བདུན་དང་མཚུངས་
པར་བསམས་ནས། རིམ་པ་ཞེས་པའི་ཚིག་བསྣན་ནས། གནམ་རིམ་པ་
དགུའི་ཡང་སྟེང་ན་ཞེས་གྱེར་བ་ནི་འཆལ་གཏམ་དུ་སྣང་ངོ༌། །
གནམ་ས་མི་གསུམ་ཐོག་མར་ཆགས་པའི་འགོ་བརྩམས་པ་ནས་མཐར་་་་
འཇིག་པའི་ བར་གྱི་ཡུན་ཚད་ ལ་ཡི་ཡཱན་ཏེ་རྩ་བའམ་ཐོག་མ་ གཅིག་ཅེས་ཟེར་་་
ཏེ། མི་ལོ་ཆིག་འབུམ་ཉི་ཁྲི་དགུ་སྟོང་དྲུག་བརྒྱ་ཡུན་གཅིག་གི་ཚད་དུ་བྱེད་
པར་སྣང་བས། རང་རེའི་ལུགས་ཀྱི་བསྐལ་བ་གཅིག་ལྟ་བུ་ལ་འདོད་པར་
མངོན་ལ། གནམ་ས་ཞིག་པ་ན་སླར་ཡང་ཧུན་ཏུན་དང་ཐས་ཇི་འགུལ་བ་
སོགས་ཐུག་མེད་དུ་འཁོར་ བར་འདོད་དོ།།
མི་ནི་དངོས་པོ་རྣ མས་ཀྱི་དྭངས་མ་དང༌། ཉིང་ཁུ་བསྡུས་པའི་དངོས་
པོ་ཞིག་ཡིན་པར་འདོད་ཅིང་། སྐྱེ་གནས་བཞིའི་ཐ་སྙད་མེད་པས་མི་ཐོག་
མར་གྲུབ་ཚེ་སྐྱེ་གནས་འདི་ཡིན་ཟེར་བ་མི་འདུག་གོ ༈ །གནམ་ས་གཉིས་སུ་
ཕྱེ་བའི་ གནམ་ལ་བཞིན་ལག་གི་རྣམ་པ་ཅན་ཡོད་པ་ནི་འདིའི་སྔོན་གྱི་གཞུང་་་་



407
སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ།
རྣམས་སུ་མ་བཤད་ལ། དེར་མ་ཟད་ཤི་བའི་འོག་ཏུ་ཇི་ལྟར་འགྱུར་བ་དང་། །
འགྲོ་བ་རིགས་དྲུག་གི་ཐ་སྙད་ཀྱང་མི་འབྱུང་ངོ་། །ཕྱིས་སུ་ཅོའུ་ཙེ་བྱ་བའི་
མཁས་པ་ཆོས་ལུགས་མང་པོ་ལ་སྦྱངས་པ་ཞིག་ གིས་བྱས་པའི་གཞུང་ན། མི་
ཤི་བའི་རྗེས་སུ། མི་དེའི་བླ་སྲོག་གམ། གཟི་མདངས། ཕ་ལས་ཐོབ་པའི་
སཱན་ཧུན་ཏེ་བླ་གསུམ་སྟེང་དུ་བར་སྣང་ལ་འ ཕ གས་ནས་ཤྲཱིན་ཞེས་པར་འགྱུར་
ལ༑ མ་ལས་ཐོབ་པའི་ལིའུ་པོ་སྟེ་བླའམ་ གཟི་མདངས་དྲུག་ས་ལ་ནུབ་པ་ཀུའི་
ཞེས་པ་འདྲེ་རུ་འགྱུར་ཞེས་ཟེར་བ་ཙམ་ཞིག་སྣང་ངོ༌། །བོད་ཀྱི་ལས་ཚོགས་
བྱེད་པ་དག་གིས་བླ་འཁྱམས་པ་འགུག་པ་དང་། དྲག་ལས་སྐབས་དགྲ་བོའི་
བླ་དྲུག་གི་ཐ་སྙད་འབྱུང་བའང་འདི་འདྲ་ལ་ཁུངས་བྱས་པ་འདྲའོ། །ཕྱིས་
སུ་རྒྱ་མི་ཚོས། འ ཇིག་རྟེན་གྱི་བདེ་སྡུག་ཐམས་ཅད་ཐེན་ཏེ་གནམ་གྱིས་བྱས་
ཟེར་བ་དང༌། ཕག་ལུག་སོགས་མིའི་བཟའ་བའི་ཆེད་དུ་དེས་བྱས་པ་ཡིན་
པས་ཚོད་མ་དང་འདྲ། བསད་ཀྱང་ཉེས་པ་མེད་ཟེར་བ་དང༌། ཡུའུས་ཧཱང་
སོགས་བཞིན་ལག་གི་རྣམ་པ་ཅན་གྱི་ལྷ་མང་པོ་དང༌། ཀུབ་ཤིན་ཏེ་ལྷ་འདྲེ་
དུ་མའི་རྣམ་གཞག་དང་། ཤི་བའི་རོ་ས་འོག་ཏུ་སྦས་པ་ལ་མཆོད་པ་བྱས་ན་
ཤི་བོ་དེས་ལོངས་སྤྱོད་པར་འགྱུར་ བར་བསམས་ནས་མཚུན་མཆོད་བྱེད་པ་་་༌་་
སོགས་ནི་ཀླ་ཀློ་དང་དོའུ་སིའི་ལུགས་སོགས་སྣ་ཚོགས་འདྲེས་པ་དང་། འགའ་
ཞིག་ནི་སངས་རྒྱས་ཀྱི་ཆོས་ལུགས་བསྲེས་པའང་སྣང་ངོ༌།།
ཁུང་ཙིའི་ཡིག་ཆ་ཏཱ་ཤེའུ་ཞེས་བྱ་བའི་རྩ་བའི་ཚིག་ཏུ། སློབ་གཉེར་རྒྱུ་
ཆེན་པོའི་ལུགས་སྲོལ་ཞེས་བྱ་བ་ནི། སྣང་བའི་ཡོན་ཏན་གསལ་བར་བྱེད་པ་
ལ་རག་ལས། སྐྱེ་རྒུ་བཟང་དུ་གཏོང་བ་བཟང་པོའི་རྩེར་སོན་པ་ལ་རག་
འ
།



408 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ལས༑ དེ་ཤེས་པའི་རྗེས་སུ་འཛིན་པར་བྱས་ཆོག བཟུང་བའི་རྗེས་སུ་བརྟན་
པར་བྱས་ཆོག བརྟན་པའི་ རྗེས་སུ་བདེ་བར་བྱས་ཆོག བདེ་བའི་རྗེས་སུ་
བསླབ་བྱ་བསྟན་ཆོག བསླབ་བྱ་བསྟན་པའི་རྗེས་སུ་ཤེས་པར་བྱས་ཆོག གང་
དང་གང་ལ་ཁུངས་དང་མཐའ་ཡོད་པས་བྱ་བ་ལ་ཐོག་མཐའ་ཡོད། སྔོན་རྗེས་
ཤེས་པའི་ དུས་སུ་ལུགས་སྲོལ་དང་ཉེ་བ་ཞེས་བྱའོ། །ཞེས་འབྱུང་ངོ༌། །
དེའི་ཚིག་གི་དངོས་བསྟན་མི་ཆོས་ཀྱི་རྣམ་གཞག་ཏུ་སྣང་བ་ཤེས་སླ་ལ། སྦས་
དོན་ལ་འདི་འདྲ་སྟོན་པར་སེམས་ཏེ། ལམ་དང་ལམ་མ་ཡིན་པ་གསལ་བར་
བྱེད་པ་ལ་སྣང་བའི་ཡོན་ཏན་ཞེས་དང་། ཤེའུ་ཞེས་སློབ་གཉེར་རྒྱ་ཆེན་པོའི་
ལུགས་སྲོལ་གྱིས་དེ་གསལ་བར་བྱེད་པ་དང་། སྐྱེ་རྒུ་བཟང་དུ་གཏོང་བ་ཞེས་
པ་ནི། སེམས་ཅན་ལམ་བཟང་པོ་ལ་འཁྲིད་པའི་དོན་དང་། གཞན་དེར་
འཁྲིད་པ་ལ་རང་ཉིད་བཟང་པོའི་རྩེར་སོན་པ་ལ་རག་ལས་པར་ཤེས་ནས།
ཐོག་མར་རང་ཉིད་བཟང་པོར་སོན་པ་བྱས། དེ་རྗེས་གཞན་རྗེས་སུ་བཟུང་།
དེ་ཡང་བདེ་བ་དང་ལྡན་པ་རྣམས་བརྟན་པ་དང༌། མི་ལྡན་པ་རྣམས་བདེ་བ་
ལ་བཀོད། བདེ་བ་ལ་བཀོད་ནས་སྣོད་རུང་དུ་གྱུར་པ་ན་བླང་དོར་གྱི་བསླབ་
བྱ་བསྟན་ནས་འཁོར་འདས་ཀྱི་རྣམ་གཞག་སོགས་ཤེས་པར་བྱས་ཆོག དེ་ལྟ་
བུ་གང་དང་གང་ལའང་ཐོག་མའི་ཁུངས་དང་རྗེས་ཀྱི་མཐའ་ཡོད་པས། དེ་
དག་རྫོགས་པར་ཤེས་པའི་དུས་སུ་ལུགས་སྲོལ་འདི་དང་ཉེ་བ་ཡིན་ཞེས་པའི་་
དོན་ཅན་དུ་སེམས་ལ། དེ་ལྟ་ན་ཐོག་མར་རང་རྒྱུད་སྨིན་པར་བྱས། དེ་
རྗེས་ག ཞན་རྒྱུད་སྨིན་པར་བྱེད་པའི་ཐེག་ཆེན་གྱི་ཆོས་ལུགས་ཚིག་དེ་དག་གི་་་༌
བརྗོད་བྱའི་ཁོངས་ན་ཡོད་པ་འདྲ་ལ། སངས་རྒྱས་ཞེས་པའི་ ཐ་སྙད་མ་བྱས་



.
སྐར་མ་ལྟ་བུ་ཤེཞུ་ཞེས་བྱའི་ལུགས་སྲོལ་བྱུང་ཚུལ། 409
ཀྱང་བཟང་པོའི་རྩེར་སོན་པ་ཞེས་པ་སངས་རྒྱས་ཀྱི་གོ་འཕང་ལ་ཟེར་འདོད་་་་
པ་ཡིན་ནམ་སྙམ་པ་ཁོ་བོའི་རྟོག་པ་ལ་ཤར་བ་ཉིད་དོ། །
རྒྱུའི་སློབ་གཉེར་མཁན་གྱིས་གཞུང་དེ་དག་ལ་བསླབས་ནས་མཁས་པར་
གྱུར་པ་ན་ཐུན་ཤེན་ཞེས་པའི་མིང་འདོགས་ལ། དེའི་དོན་ཐད་འགྱུར་བྱས་
ན་སྔོན་སྐྱེས་བྱ་བ་ཡིན་ཀྱང་། དོན་འ གྱུར་ ལ་སྐྱེས་མཆོག་བྱ་བ་འཐོབ་པོ། །
དེའི་སྟེང་དུ་གོང་གི་གཞུང་ལྔའི་སློབ་གཉེར་མཐར་ཕྱིན་པ་ན་ཚོད་དང་བསྟུན་
ནས་ཤོའུ་ཚའི་འམ། ཅང་ཡོན་ཟེར་བའི་མིང་ཐོབ་པར་སྣང་། དེ་ལྟར་
གཞུང་ལུགས་ལ་སྦྱངས་ནས་རང་ཉིད་མཁས་པར་གྱུར། དེའི་སྟེང་དུ་ཁྲིམས་
ལུགས་ཀྱི་ཡི་གེ་ལ་མཁས་པར་གྱུར་ན་གཞན་བླང་དོར་ལ་འགོད་ཤེས་པར་་་་༌
འགྱུར༑ ཡོན་ཏན་དེ་གཉིས་ཚོགས་པ་ན་འབངས་ཐམས་ཅད་ཁྲིམས་ལུགས་
ཀྱིས་བསྐྱངས་ནས་སྲིད་སྐྱོང་གི་བྱ་བ་སྒྲུབ་པའི་དཔོན་པོར་འོས་པ་ཡིན་པས་་་
ཡོན་ཏན་གྱི་བབ་དང་བསྟུན་པའི་སོ་སོའི་ལས་ཚན་འཛིན་པའི་མི་དཔོན་གྱི་་་
གོ་སར་འཇོག་པར་བྱེད་དོ། །ཁོང་ལ་དཔེ་མཚོན་ན་གཞུང་ལྔ་ནི་པོ་ཏི་ལྔ་
ལྟ་བུ་དང༌། ཤེའུ་ནི་བསྡུས་ཚད་ཀྱི་གཞུང་ལྟ་བུ་དང་། དེ་དག་ལ་བསླབས་
ནས་ཐུན་ཤེན། ཤེའུ་ཚའི། ཅང་ཡོན་སོགས་ཀྱི་མིང་ལེན་པ་ནི། དགེ་
བཤེས་ཞེས་འབོད་པ་དང་། དཀའ་བཅུ་དང་། རབ་འབྱམས་པའི་མིང་
བཏགས་བྱེད་པའི་སྲོལ་དང་མཚུངས། དེ་ནས་འབངས་རྣམས་བླང་དོར་ལ་
འགོད་པའི་མི་དཔོན་གྱི་གོ་སར་འགོད་པ་ནི། བསླབ་སྦྱང་ཚད་ལྡན་བྱས་
པའི་ཡོན་ཏན་ཅན་དགོན་སྡེ་ཆེ་ཆུང་གི་འཆད་ཉན་གྱི་སློབ་དཔོན་བྱེད་པ་་་་་་
དང་མཚུངས་པར་སྣང་། དེང་སང་དུས་དབང་གིས་ཚད་ལྡན་དེ་ལྟ་བུ་



-
410 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
དཀོན་པའང་རྒྱ་བོད་གཉིས་ཀ་འདྲ་ བར་སྣང་ངོ༌།།
ཡང་རྒྱུའི་གཞུང་ལུགས་ཆེ་བ་རྣམས་ཀྱི་དོན་ལེགས་པར་ཤེས་པ་འགའ་
ཞིག་ གིས་དཔོན་པོའི་གོ་ས་སོགས་དོན་དུ་གཉེར་བ་དང༌། ཚོང་དང་ཞིང་
ལས་སོགས་ཁྱིམ་གྱི་བྱ་བ་རྣམས་མི་འདོད་པར་རི་སུལ་ད བེན་པར་སོང་ནས་་་
བསླབས་པའི་ གཞུང་ལུགས་དེའི་དོན་སེམས་པ་དང་། སློབ་མ་བྱུང་ན་འཆད་
ཅིང་རྒྱུན་པར་དོན་དང་བྱ་བ་ཉུང་ངུས་མི་ཚེ་ཡོལ་བར་བྱེད་པའང་སྣང་སྟེ།
ཆོས་ལ་ཞུགས་པ་དག་གིས་ཐོས་བསམ་མཐར་ཕྱིན་པ་ན་ཚེ་བློས་བ ཏང་ནས་་་
དབེན་པར་སྒྲུབ་པ་ལ་མི་ཚེ་སྐྱེལ་བ་དང་དབྱིབས་ཙམ་འདྲ་མོད། དེ་ལྟ་བུ་
ནི་ཕྱོགས་གཉིས་ཀ་ལ་སྲིད་མཐའ་ཙམ་དུ་སྣང་ངོ༌།།
ཁུང་ཙི་ནི་སངས་རྒྱས་ལ་མོས་པ་ཞིག་ཡིན་འདྲ་ལ། དེའི་དུས་སུ་རྒྱའི་
ཡུལ་དུ་སངས་རྒྱས་ཀྱི་བསྟན་པ་མ་བྱུང་བས། ཁོས་བརྩམས་པའི་ཡིག་ཆ་
ན་སངས་རྒྱས་ཀྱི་ཆོས་ལུགས་ལ་བཟང་ངན་གྱི་གཏམ་གང་ཡང་སྨྲས་པ་མི་་་་་
འདུག ཅོའུ་ཕུའུ་ཙི་ནི་སངས་རྒྱས་ཀྱི་ཆོས་ལུགས་ཀྱང་ཤེས་པ་ཞིག་ཡིན་
འདུག་པས་དེའི་བརྩམས་ཆོས་སུ་བསྔགས་བརྗོད་ཀྱི་རྣམ་ པ་ལས་སྨད་པའི་་་
གཏམ་བྲིས་པ་མེད། ཕྱིས་སུ་བྱུང་བའི་ཅོའུ་ཙི་བྱ་བའི་བླུན་པོ་ཞིག་ གིས་
ཆགས་སྡང་གི་གཏམ་འདི་ལྟར་བྲིས་སྣང་སྟེ། འབངས་ཀྱི་བདེ་སྐྱིད་ཐམས་
ཅད་རྒྱལ་པོའི་བསོད་ནམས་ཀྱི་མཐུ་ལས་བྱུང་བས་སྐྱེ་རྒུ་ཡོངས་ལ་དྲིན་ཆེ་བ་་་
ནི་རྒྱལ་པོ་དང༌། རང་གི་ལུས་ཕ་མས་བསྐྱེད་པས་རང་ལ་དྲིན་ཆེ་བ་ནི་ཕ་
དང་མའོ། །དེའི་ཕྱིར་ན་དྲིན་བསབ་དགོས་པས། རྒྱལ་པོ་ལ་འབངས་ཀྱི་
མི་བློ་གྲོས་ཅན་གྱིས་ཁྲིམས་ཀྱི་ལས་ དང་། སྙིང་སྟོབས་ཅན་གྱི་དམག་གི་
A



སྐར་མ་ལྟ་བུ་ཤེའུ་ཞེས་བྱའི་ལུགས་སྲོལ་བྱུང་ཚུལ། 411
ལས་དང་། ཕལ་བས་དཔྱ་ཁྲལ་འཇལ་བ་སོགས་བྱེད། རང་རང་གི་ཕ་མ་
ལ་ཇི་སྲིད་འཚོའི་བར་དུ་བསྙེན་བཀུར་དང་གཡོག་བྱེད་ཅིང་། ཤི་ནས་རུས་པ་
དང་མིང་ལ་ཕྱག་མཆོད་བྱེད། དེ་ལྟར་བྱེད་པ་སྔོན་བྱུང་ཡ་རབས་ཀྱི་ལུགས་
བཟང་ཡིན་པ་ལ། ཕྱིས་སུ་ཤཱཀྱ་ཐུབ་པ་བྱ་བ་ཞིག་གིས། རྒྱལ་པོ་དང་ ཕ་་
མའི་དྲིན་མི་བསམ་པར་ཁྱིམ་ནས་བྱུང་སྟེ། རང་གཅིག་པུའི་ལྟོ་གོས་འབྱིད་
པ་ཙམ་ལྷུར་ལེན་པའི་ཆོས་ལུགས་བཤད། ལུགས་སྲོལ་དེ་ཧཱན་མིང་ཡུན་ཕིང་
རྒྱལ་པོ་ཅོལ་ཆུང་བས་རྒྱུའི་ཡུལ་འདིར་དར་བར་བྱས་ནས་མི་མང་པོའི་རིགས་
རྒྱུད་བཅད། སྔོན་གྱི་ལུགས་སྲོལ་བཟང་པོ་ཉམས་པར་བྱས་སོ། །ཞེས་
ཟེར་རོ། །དེ་ནི་སངས་རྒྱས་ཀྱི་ཆོས་ལུགས་ཚེ་འདིའི་རྒྱལ་པོ་དང་ཕ་མ་ཙམ་
དུ་མ་ཟད། མཁའ་ཁྱབ་ཀྱི་སེམས་ཅན་ཐམས་ཅད་སྡུག་བསྔལ་དང་བྲལ་
ནས་བདེ་བ་ལ་འགོད་པ་དང་། དེ་ཡང་སྡུག་བསྔལ་ཉི་ཚེ་བ་ཙམ་མ་ཡིན་
པར་འཁོར་བ་བ་སྤྱི་བྱེ་བྲག་གི་སྡུག་བསྔལ་ཐམས་ཅད་དང་བྲལ་ནས་མཐར་་་
ཐུག་གི་བདེ་བ་ཟད་མི་ཤེས་པ་ལ་འགོད་འདོད་ཅན་ཡིན་པས།
ཁོང་ཚོའི་ལུགས་ཀྱི་དྲིན་ལན་གཞལ་ཚུལ་དང་འདི་གཉིས་ལ་ནམ་མཁའ་དང་
ཁབ་མིག་གི་ཚད་ཙམ་གྱི་རྒྱ་ཆེ་ཆུང་ཡོད་པ་མ་ཤེས་པས་ལན་པར་སྣང་ངོ༌།།
དེས་མཚོན་པའི་སངས་རྒྱས་ཀྱི་ཆོས་ལ་སྨད་པའི་གཏམ་བྲིས་པ་ཐར་་་༌་
ཐོར་ག ཞན་ཡང་སྣང་མོད་ཀྱང་སྒྲུབ་བྱེད་ཀྱི་གཏན་ཚིགས་ཅི་ཡང་མེད་པར་ལྟ་
བ་ངན་ཞེན་གྱི་དབང་གིས་ཅལ་ཅོལ་སྨྲས་པ་འབའ་ཞིག་ཏུ་ཟད་ལ། རྒྱ་ཡུལ་
དུ་བསྟན་པའི་དབུ་བརྙེས་པ་ནས་ད་ལྟའི་བར་དུ་བྱོན་པའི་ས་སྐྱོང་རེ་གཉིས་་་
མ་གཏོ གས་ཕལ་ཆེར་བསྟན་པ་ལ་དད་པ་ཤ་སྟག་ཏུ་གྱུར་པའི་དབང་གིས་་་་་༌་



412 ལོའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ །
བརྡོལ་ཐབས་སུ་སྨྲས་པ་དེ་དག་བྲག་ཅའི་སྒྲ་དང་མཚུངས་པར་གྱུར་ལ། །
དེང་སང་རྒྱུ་མི་ཕལ་བ་འགའ་ཞིག་ གིས་དེའི་རྗེས་ཟློས་བྱེད་མོད་ཀྱང་། ཁྱི་
རྒན་ཀུ་ཅོ་འདོན་པ་ལ། །རྒྱུ་མཚན་མེད་པར་གཞན་དག་རྒྱུག །ཅེས་
པའི་དཔེ་ཟད་དོ།། ་
༢ ཟླ་བ་ལྟ་བུའི་ཆོས་ལུགས་དོའུ་སི་ཞེས་པ་བོན་གྱི་
གྲུབ་མཐའ་བྱུང་ཚུལ།
༄༅། །ཟླ་བ་ལྟ་བུའི་ཆོས་ལུགས་དོའུ་སི་ཞེས་པ་བོན་གྱི་གྲུབ་མཐའ་
བྱུང་ཚུལ་ལ། ལུགས་འདིའི་རྩ་བའི་སྟོན་པ་ནི་ལོའུ་ཀྱུན་ཞེས་པ་ཡིན་ལ།
ལོའུ་ཀྱུན་ལ་ལྷ་མི་གཉིས་ཡོད་པར་སྣང་ངོ༌། །སྔ་མ་ལ་ཐའི་ཤང་ལོའུ་ཀྱུན་
ཟེར་ཏེ་མིང་དེ་བོད་སྐད་དུ་བསྒྱུར་ན་རབ་མཆོག་གཙོ་བོ་བདག་པོ་ཞེས་པ་་་་
ཡིན་ལ། དེ་ནི་རྒྱུའི་ལུགས་ཀྱི་གནམ་ས་ཐོག་མར་ཆགས་དུས་སུ་བྱུང་ཟེར་
རོ། ༈ ། འདི་ནི་ལ་ལས་ ལྷ་ཚངས་པར་ངོས་འཛིན་པའང་འཐད་པར་སེམས་
ཏེ། འཇིག་རྟེན་ཆགས་པའི་ཐོག་མར་ཚངས་པ་ཆེན་པོའི་གཞལ་མེད་ཁང་
དང་ཚངས་པ་རིམ་གྱིས་ཆགས་པར་མངོན་པ་སོགས་ལས་བཤད་པ་དང་་་་༌༌
མཐུན་ཞིང་། མིང་ལ་རབ་མཆོག་གཙོ་བོ་བདག་པོ་ཞེས་འདོགས་པའང་
ཚངས་པ་འཇིག་རྟེན་བྱེད་པ་བོར་སྨྲ་བ་དག་གིས་འདོད་ཚུལ་དང་འགྲིག་པར་
སྣང་བས་སོ། ༈ །ལོའུ་ཀྱུན་གྱིས་དེ་ནས་བཟུང་དུས་ཕྱིས་ཀྱི་བར་དུ་མིའི་སྤྲུལ་
པ་ལན་བརྒྱད་ཅུ་གྱ་གཅིག་བསྟན་ཟེར་ལ། དེའི་གྲངས་སུ་བདག་ཅག་གི་སྟོན་



ཟླ་བ་ལྟ་བུའི་ཆོས་ལུགས་དོའུ་སི་ཞེས་པ་བོན་གྱི་གྲུབ་མཐའ་བྱུང་ཚུལ། 413
པའང་བགྲང་འདུག་སྟེ། ཁྱབ་འཇུག་གི་འཇུག་པ་བཅུའི་རྣམ་གཞག་སྨྲ་བ་
དང་དབྱིབས་མཚུངས་པར་སྣང་ངོ༌། ༈ །མིར་གྱུར་པའི་ལོའུ་ཀྱུན་ནི་སྤྲུལ་པ་
དེའི་གཅིག་ལ་ངོས་འཛིན་པ་འདྲ་ལ། འདི་བྱུང་བའི་དུས་ནི་ཁུང་ཙི་དང་
དུས་རགས་པ་མཉམ་ཞིང་། མའི་མངལ་དུ་ལོ་བརྒྱད་ཅུ་རྩ་གཉིས་བསྡད་ནས་
སྐྱེ་དུས་སུ་སྐྲ་ཡང་དཀར་པོར་སོང་བས་ལོའུ་ཙི་ཞེས་རྒས་པོར་འབོད་པ་ལ་་་་་
ཕྱིས་སུ་རྗེས་འཇུག་རྣམས་ཀྱིས་ལོའུ་ཀྱུན་ཞེས་སྙན་མིང་བཏགས་པར་སྣང་་་་་
ངོ༌། །
འདིས་རི་ཕུག་ཅིག་ནས་གནམ་གྱི་ཆོས་ལེའུ་བདུན་ཅུ་རྩ་གཉིས་བརྙེད་་་
ནས་སློབ་གཉེར་བྱས་ཏེ་དོའུ་སིའི་ལུགས་དར་བར་བྱས་ཞེས་བཤད་པ་མཐོང་་
ཞིང་། ལོའུ་ཀྱུན་འདི་བོན་གྱི་སྟོན་པ་གཤེན་རབ་དང་གཅིག་ཅེས་བདག་གི་
བླ་མ་ཐམས་ཅད་མཁྱེན་པས་གསུངས་ཏེ། རྒྱའི་སྐད་དུ་སྐྱེས་མཆོག་ལ་ཐུན་
ཤེང་ཟེར་བའི་ཤུན་སྒྲ་ཟུར་ཉམས་པས་གཤེན་ཞེས་བོས་པར་སེམས་སོ།།
ཡང་ཡོན་ཤི་ཐེན་ཙུན་ཞེས་པ་ལོའུ་ཀྱུན་དང་འདྲ་བ་ཞིག་བྱུང་འདུག་་་་
ལ། དེའི་ལོ་རྒྱུས་མ་མཐོང་ཡང་བརྟ གས་ན་དེ་ཡང་སྤྲུལ་པ་གྱ་བརྒྱད་ཀྱི་
གཅིག་ལ་ངོས་འཛིན་པ་འདྲ་སྙམ། དེ་ལྟ་ན་དོའུ་སིའི་ལུགས་སྲོལ་གྱི་ཁུངས་
ལྷ་ཚངས་པ་དང་དོན་གཅིག་པའི་ཐའི་ཤང་ལོའུ་ཀྱུན་ལས་བྱུང་ཞིང་། མི་
ཡུལ་དུ་དེའི་སྤྲུལ་པ་ལོའུ་ཙི་དང་ཡོན་ཤི་ཐེན་ཙུན་སོགས་ཀྱིས་རྒྱ་ཆེར་དར་་་་་
བར་བྱས་པའོ།།
ཆོས་ཀྱི་མཚན་ཉིད་ནི། གཟུ གས་མེད་པ། དབྱིབས་དང་ཁ་དོག་མེད་
པ། བླ་ན་མེད་པ་རང་བྱུང་གི་ལམ་ཆེན་པོར་འདོད་ཟེར། དོའུ་སིའི་གཞུང་



ན
་མ
4 14 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ལུགས་ཆེ་བ་མ་མཐོང་བས་འཁོར་འདས་དང་བཅིང་གྲོལ་སོགས་ཀྱི་འདོད་་་་
ཚུལ་ཅི་ལྟ་བུ་ཡིན་ཆ་མ་འཚལ་ཞིང་། ཁོལ་ཕྱུང་གི་གཞུང་ཕྲན་འགའ་ཞིག་
མཐོང་བ་ན་བཞིན་ལག་གི་རྣམ་པ་ཅན་གྱི་ལྷ་མང་པོ་དང༌། རྒྱ་ཡུལ་གྱི་རི་
གཉན་ཆེན་པོ་ལྔ་དང༌། ཆུ་ཀླུང་ཆེན་པོ་བཞིའི་བདག་པོ་དང༌། རླུང་དང༌།
ཆར་དང༌། གློག་གི་བདག་པོ་ལ་སོགས་པའི་མི་མ་ཡིན་མཐུ་བོ་ཆེ་རྣམས་ཀྱི་
སྒོ་ནས་ལས་སྣ་ཚོགས་བྱེད་ཚུལ་སྣང་ཞིང་། སྒྲུབ་པ་བྱེད་པའི་ཚེ་ནའང་ལུས་
དང་ཁ་ དང་ལྕེ་དག་པར་བྱེད་པའི་ སྔགས་རྣམས་དང༌། ཁྲུས་དང་གཙང་སྦྲའི་
ཆོ་གའི་ཚུལ་དང་། དབུགས་ཀྱི་རླུང་མནན་ཅིང་། ཤེན་ཟེར་བ་ལྷའི་གཟི་
མདངས་ཏེ། དེ་གཟེངས་བསྟོད་ནས་སེམས་མ་ཡེངས་པར་གནས་པར་བྱེད་
ཚུལ་སོགས་ཏིང་ངེ་འཛིན་གྱི་མན་ངག་གི་ཕྱོགས་སུ་གཏོགས་པ་མང་པོ་ཞིག་་་
བཤད་སྣང་བ་དང༌། སྣ་དུང་ཤུན་ཤིང་སྟེ་སྐྱེས་མཆོག་བརྒྱད་ཅེས་གྲགས་པ་
ལ་སོགས་པ་འཇིག་རྟེན་པའི་དངོས་གྲུབ་ཐོབ་པ་དང༌། གྲང་བྷེན་ཤི་བྱ་བའི་
ནུས་མཐུ་ཅན་ཞིག་ གིས་མི་མ་ཡིན་མ་རུངས་པ་མང་པོ་སྤ་བཀོང་ཞིང་ད་ལྟའི་་
ཕོ་བྲང་ཆེན་པོའི་ཕྱོགས་ཀྱི་ཡུལ་ལྷ་གཞི་བདག་ཐམས་ཅད་བཀའ་ལ་བཏགས་
པའི་ལོ་རྒྱུས་སྣང་ཞིང༌། དེའི་རིགས་བརྒྱུད་ཀྱི་མི་ཕོ་བྲང་ཕྱོགས་སུ་འགྲོ་ན་
ཡུལ་དེའི་མི་མ་ཡིན་ཆེན་པོ་རྣམས་ཀྱིས་བསུ་བར་བྱེད་པར་གྲགས་པ་དང་།
གཞན་ཡང་མངོན་ཤེས་དང་རྫུ་འཕྲུལ་སོགས་ཐོབ་པའི་ལོ་རྒྱུས་ཅན་མང་པོ་་་་
བྱུང་སྣང་བ་ལ་དཔ གས་ན་འ དོད་སེམས་རྩེ་གཅིག་པའི་ཏིང་ངེ་འཛིན་ཙམ་་་་
སྒྲུབ་པའི་ གདམས་པ་སོགས་ཡོད་པར་མངོན་མོད། ཐར་ལམ་སྒྲུབ་པའི་
ཐབས་ཕྱིན་ཅི་མ་ལོག་པ་ཞིག་ནི་མེད་དམ་སྙམ་མོ། ༈ །རྫས་དང་། འཁྱུག་
，
，



415
ལུགས་སྲོལ་ཉི་ཚེ་བ་འགའ་ཞིག་བྱུང་ཚུལ།
དཔྱད་དང་། རྟེན་འབྲེལ་གྱི་བཅོས་པ་དང་། ལྷ་དང་དྲང་སྲོང་སོགས་ཀྱིས་
བྱས་པའི་རིག་སྔགས་ཀྱི་སྒོ་ནས་ལས་ཚོགས་སྒྲུབ་པའི་གདམས་པ་ཆེས་མང་བ་
ཞིག་ཡོད་པར་སྣང་ལ། རྟེན་ཁྱིམ་པ་དང་ཁྱིམ་ཐབ་སྤངས་པ་གཉིས་ཡོད་
འདུག་པས། ཕྱི་མས་སྡོམ་ཁྲི མས་ལྟ་བུ་ཞིག་ ཀྱང་བླངས་ནས་བསྲུང་རྒྱུ་ཡོད་
པ་འདྲའོ།།
རྒྱ་ནག་ལྷོ་ཕྱོགས་པ་རྣམས་སློབ་གཉེར་ལ་བརྩོན་པས་མཁས་པ་མང་་་་་
སྐད་ཐོས་ཀྱང་ཁོ་བོས་དེ་དག་དང་འབེལ་གཏམ་བགྱིས་པ་མེད་ལ། བྱང་
ཕྱོགས་འདི་ རྒྱལ་ཁབ་ཆེན་པོར་གྱུར་ པས་སྤྲོས་པ་ཧ་ཅང་ཆེ་བའི་དབང་ གིས་་་
གཏིང་ཕྱིན་པར་སྦྱངས་པས། མཁས་པར་རློམ་པ་དག་ལས་དྲིས་ཀྱང་ལུགས་
གསུམ་ཀ་འདྲེས་མ་ལས། སོ་སོའི་རིང་ལུགས་གཙང་སིང་ངེ་ཐོན་པར་སྨྲ་བ་
ཉུང་བ་དང༌། བདག་གིས་རྒྱའི་ཡི་གེ་མ་སྦྱངས་པས་གཙུག་ལག་ལྟ་བའི་མིག་
དང་མི་ལྡན་པར་གཞན་གྱིས་བཀླགས་པ་ཉན་དགོས་པའི་དབང་གིས་ཤེའུ་་༌༌་
དང་དོའུ་སིའི་བྱུང་བ་དང་འདོད་ཚུལ་ཕྱོགས་མཐོང་དེ་ཙམ་ལས་འབྲི་བར་མ་
སྤོབས་སོ།།
༣ ལུགས་སྲོལ་ཉི་ཚེ་བ་འ གའ་ཞིག་བྱུང་ཚུལ།
༄༅། །ལུགས་སྲོལ་ཉི་ཚེ་བ་འགའ་ཞིག་བྱུང་ཚུལ་ནི། ཆེན་པོ་ཧཱན་
གྱི་དུས་སུ་སིངྒ་ལའི་གླིང་ནས་ཕྱི་རོལ་བའི་པཎྜི་ཏ་བྲམ་ཟེ་ཆེན་པོར་འབོད་པ་་
ཞིག་བྱུང་ནས། རྒྱུ་རྒྱལ་ཡོའུ་ཆང་ལ་ཁོའི་གྲུབ་མཐའ་འཛུགས་དགོས་ཚུལ་



-
--
-
-
-
--
|
416 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
བསྙད་པ་ན། ཧཱ་ཤང་དྷའུ་བཞུད་བྱ་བས་ཕྱི་རོལ་པ་དེ་ཤེས་པའི་རིག་བྱེད་
རྣམས་དང༌། དེའི་སྟེང་དུ་རིག་བྱེད་ཀྱི་རྣམ་གྲངས་གཞན་མང་བོ་དང་བཅས་
པ་སཾསྐྲྀ་ཏའི་སྐད་ཀྱིས་ཐོགས་མེད་དུ་བཏོན་པ་ན་ཁོ་ལས་གསུམ་འ གྱུར་གྱིས་་་
མང་བ་བྱུང་བས་ཁོ་དཔའ་ཞུམ་སྟེ་ཧྭ་ཤང་ལ་ཕྱག་བཙལ། དེ་ནས་རྒྱལ་པོས་
ཀྱང་མི་མཁོ་བར་ཤེས་ནས་པཎྜི་ཏ་དེ་རང་ཡུལ་དུ་བསྐྲད། དེ་ལ་བརྟེན་ནས་
རྒྱ་ཡུལ་དུ་མུ་སྟེ གས་པའི་ལྟ་བ་ངན་པ་ད་ལྟའི་བར་དུ་མ་བྱུང་ངོ༌།།
ཐང་གི་སྐབས་སུ་འཁྲུགས་པ་ཞིག་ལ་ཐོ་དཀར་གྱི་དམག་མང་བོ་རམ་་་་
ཟླར་དྲངས་པ་རྣམས་རྒྱ་ཡུལ་དུ་གཏན་ཆགས་པ་ལས་རིམ་གྱིས་མང་དུ་་་་་་
འཕེལ་བ་ཧོའུ་ཟིའམ་ཧོའུ་ཧོས་ཟེར་བ་རྣམས་ཡིན་ལ། ཡང་ཇིང་གིར་གྱིས་
ནུབ་ཕྱོགས་པ་རྣམས་དབང་དུ་བསྡུས་ནས་ཚུར་ཡོང་སྐབས་སུ་སི་ཡང་ཞེས་བྱ་
བ་རྒྱ་མཚོའི་གླིང་གི་འབངས་ཤིག་ནས་ཐེ་ཡན་ཊུའི་སྟེ་ནམ་མཁའི་བདག་པོ་་་
ཟེར་བའི་ཆོས་ལུགས་མཁན་ཞིག་རྗེས་སུ་འབྲངས་ཏེ་རྒྱ་ཡུལ་དུ་བྱུང་བ་རིམ་་༌
གྱིས་འཕེལ་བ་ད་ལྟའི་བར་དུ་ཡོད་དོ།།
དེ་དག་གི་བརྒྱུད་པ་རྣམས་རང་རང་གི་ལུགས་སྲོལ་ལ་སྤྱོད་ཅིང་རྒྱ་མི་་་
དང་འདྲེས་མར་འཁོད་ཀྱང་། རྒྱ་མི་རྣམས་དེའི་ཆོས་ལ་མི་འཇུག་པར་མ་ཟད་
གཉེན་འབྲེལ་ཙམ་ཡང་མི་བྱེད་པར་སྣང་། འདི་དག་གིས་འཇུག་རྟེན་གྱི་བདེ་
སྡུག་བཟང་ངན་ཐམས་ཅད་ཐེའན་གྱིས་བྱེད་ཟེར། ཐེའན་ཞེས་པ་ལྷ་དང་
ནམ་མཁའ་དང༌། དོན་གཞན་ལའང་འཇུག་པར་སྣང་ཡང་། ཧོས་ཟི་སོགས་
ཀྱིས་ཐེའན་ཞེས་པའི་སྒྲ་སྤྱི་ཙམ་ལས་དབྱེ་བ་མི་བྱེད་པས། འཇིག་རྟེན་པའི་
ལྷ་ལའང་སྐྱབས་སུ་འཛིན་པ་དང་། ཕྱག་མཆོད་སོགས་མི་བྱེད་པར་སྣང་།



T
ལུགས་སྲོལ་ཉི་ཚེ་བ་འགའ་ཞིག་བྱུང་ཚུལ། 417
མི་ཤི་བའི་རྣམ་ཤེས་ཐེའན་གྱིས་བསྡུས་ནས་སླར་གང་དུ་སྐྱེ་བའང་ཐེའན་གྱིས་
བྱེད་ཟེར། སྐྱེ་བ་ལེན་ཚུལ་ལ། འཇིག་རྟེན་འདི་ཞིག་ནས་གསར་བ་ཆགས་
དུས་སུ་སྐྱེ་བ་ལེན། དེའི་བར་དུ་རྣམ་ཤེས་ནམ་མཁའ་དང་འདྲེས་ནས་སྡོད་
ཟེར་བ་དང་། ཕྲལ་ཕྲལ་དུ་སྐྱེ་བ་ལེན་ཟེར་བ་དང་། རིགས་པ་རྒྱུན་ཆད་
དུ་འགྲོ་ཟེར་བ་སྣ་ཚོགས་སྨྲ། ཁོང་ཚོའི་གྲུབ་མཐའ་ལ་ཞུགས་པ་ཚོས་བསད་
པའི་སྲོག་ཆགས་ཀྱི་རྣམ་ཤེས་ཐེའན་ལ་གཏོད་པས་དེས་བདག་བྱེད། གཞན་
གྱིས་དེ་ལྟར་མ་ ཡིན་པས་སྲོག་ཆགས་དེའི་རྣམ་ཤེས་བར་མ་དོར་འཁྱམས་པར་
འགྱུར། དེས་ན་གཞན་གྱིས་བསད་པའི་སྲོག་ཆ གས་ཀྱི་ཤ་ཟོས་ན་སྡིག་ཆེ། །
ལུགས་སྲོལ་འདི་ལ་འཇུག་པའི་སྐལ་མེད་རིགས་ཆད་རྣམས་ཕག་ཏུ་སྐྱེས་པ་་་་
ཡིན་པས། ཕག་ཤ་ཟོས་ན་རིགས་ཆད་དུ་འགྱུར། གཙང་སྦྲ་མ་བྱས་ན་
ཐེའན་མི་དགའ་བས་ཁྲུས་སོགས་གཙང་སྦྲའི་བརྟུལ་ཞུགས་གལ་ཆེ་ཟེར། དེ་
ཙམ་ལས་འཁོར་འདས་དང་བཅིང་གྲོལ་དང་། ལྟ་སྤྱོད་སོགས་ཀྱི་རྣམ་གཞག་
མི་བྱེད་པར། དེས་ན་འདི་དག་ནི་མུ་སྟེ གས་པ་དངོས་ཀྱི་གྲུབ་མཐའ་ལྟ་བུ་
རིགས་པ་དང་ལྡན་པ་ཞིག་མིན་འདུག་པས་ཀླ་ཀློའི་རིགས་སུ་གཏོ གས་པ་ཞིག་
འདྲའོ། ༈ ཧོའུ་ཟི་དེང་སང་ཡུལ་ཐམས་ཅད་དུ་འཕེལ་ཇེ་ཆེར་འགྲོ་བ་ཞིག་
སྣང་མོད། འོན་ཀྱང་མི་རིང་བར་རིགས་ལྡན་དྲག་པོ་འཁོར་ལོ་ཅན་གྱི་
གདུལ་བྱར་གྱུར་ཏེ་ལྟ་བ་ངན་པ་རྣམས་ཉི་མས་མུན་པ་བཞིན་བསལ་ནས་ཡང་
དག་པའི་ལམ་ལ་འགོད་པར་འགྱུར་ཏེ། དེའི་ཚུལ་འོག་ཏུ་བཤད་པར་བྱའོ།།
འདིར་སྣང་བླང་དོར་ཙམ་ལའང་རྨོངས་པ་དག །གཏན་འདུན་ཆོས་
ཀྱི་སྣོད་དུ་མི་རུང་བས། །ཚད་ལྡན་མི་ཆོས་གསལ་བྱེད་དྲང་སྲོང་འགའ། །
，



4
+ས
་
418 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ཙི་ནའི་སྟོན་པའི་ཐོག་མར་རྒྱལ་བས་བསྐོས། །གང་འཚམས་ཐབས་འཕྲུལ་
ཤེས་པ་དེ་རྣམས་ཀྱིས། །དག་བྱེད་གཞུང་ལུགས་རྣམ་གྲངས་མང་སྦྱར་
བས། ། རྨོངས་པའི་དྲི་མ་བཀྲུས་ཏེ་གདུལ་བྱའི་རྒྱུད། །དམ་ཆོས་བདུད་
རྩིའི་སྣོད་དུ་རུང་བར་བྱས། །ཚུལ་དེས་གཙང་ བར་བྱས་ཀྱང་ཚེ་འདི་ལ། །
དམ་ཆོས་སེང་གེའི་འོ་མ་སྐྱོར་ནུས་པའི། །སྐལ་མེད་རྫ་སྣོད་དག་ཀྱང་རྒྱལ་
བསྟན་ལ། །མཐོང་ཐོས་འབྲེལ་བ་ཐོབ་པས་དོན་ལྡན་འགྱུར། །ཀླ་ཀློ་ལྟ་
ངན་ལྕགས་ཁམས་ཅན་དག་ཀྱང་། །མི་རིང་རི གས་ལྡན་དྲག་པོ་ཤམ་བྷ་
ལར༑ ༑བྱོན་ནས་མཛད་འཕྲིན་གསེར་འགྱུར་རྩི་བཟང་པོས། །གདུལ་
བྱའི་རིན་ཆེན་དང་ བོར་བསྒྱུར་ བར་ངེས། །ཙི་ནའི་ཡུལ་དུ་རིག་བྱེད་དང་།།
བོན་གྱི་བྱུང་བ་བརྗོད་འདི་ནི། །ཇི་བཞིན་ངེས་པ་རྙེད་མིན་པར། །རབ་
རིབ་ཕྱོགས་མཐོང་ཚུལ་ཙམ་གླེངས།།
གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་ལེགས་བཤད་
ཤེལ་གྱི་མེ་ལོང་ལས། མ་ཧཱ་ཙི་ནའི་ཡུལ་དུ་རིག་བྱེད་དང་བོན་གྱི་གྲུབ་མཐའ་
བྱུང་ཚུལ་བཤད་ཟིན་ཏོ།
༧ ནང་བ་སངས་རྒྱས་པའི་ཆོས་
ལུགས་བྱུང་ཚུལ།
༄༅། །གདུལ་བྱའི་ཞིང་ཀུན་རྩོལ་མེད་འགེངས་པ་ཡི། །རྒྱལ་བའི་
འཕྲིན་ལས་ལྷུན་གྲུབ་སྤྲིན་ཕུང་ལས། །ཕན་བདེའི་དཔལ་སྟེར་དམ་ཆོས་



419
，
ནང་བ་སངས་རྒྱས་པའི་ཆོས་ལུགས་བྱུང་ཚུལ།
བདུད་རྩིའི་ཆར། །ཙི་ནའི་ལྗོངས་སུ་བབས་པའི་བྱུང་བ་གླེང་།།
ཉི་མ་ལྟ་བུའི་ཆོས་ལུགས་ཇིང་ཞེས་གྲགས་པ་སངས་རྒྱས་ཀྱི་བསྟན་པ་་་་
རིན་པོ་ཆེ་རྒྱ་ཡུལ་དུ་ཇི་ལྟར་བྱུང་བའི་ཚུལ་ལ། རྒྱ་གར་ནས་བྱུང་བའི་ཚུལ་
དང་༑ བོད་ནས་བྱུང་བའི་ཚུལ་གཉིས་ལས།།
(2) རྒྱ་གར་ནས་བྱུང་བའི་ཚུལ།
༄༅། །རྒྱ་ཡུལ་དུ་བསྟན་པ་དངོས་གཞི་མ་དར་བའི་སྔོན་དུ་ཡང་ཆ་
འདྲ་འགའ་ཞིག་བྱུང་སྣང་སྟེ། སྟོན་པ་མེ་ཙིས་ལུས་སྲོག་ལ་མི་ལྟ་བར་གཞན་
ཕན་ཁོ་ན་དང་དུ་བླང་དགོས་པ་དང༌། སེམས་ཀྱི་རང་བཞིན་གདོད་མ་ནས་
རྣམ་པར་དག་པ་ལ་གློ་བུར་གྱི་དྲི་མས་བསླད་ཅིང་ལས་ཀྱིས་བསྒྱུར་བར་་་་་་
བ ཤད་པ་དང་། སྟོན་པ་ལི་ཡེ་ཙེ་བྱ་བས་ཆོས་ཐམས་ཅད་རྟེན་ཅིང་འབྲེལ་
འབྱུང་དུ་བསྟན་པ་དང༌། དེ་དུས་རྒྱ་གར་དང་འབྲེལ་མེད་པས་ཡུལ་འདིར་
སངས་རྒྱས་ཀྱི་སྒྲ་ཙམ་ཡང་མ་གྲགས་པ་ལ། འདིས་མངོན་ཤེས་ཀྱིས་རིག་
ནས་ཁོ་རང་གི་གཞུང་དུ་ནུབ་ཀྱི་ཕྱོགས་སུ་ལྷུན་གྱིས་གྲུབ་པའི་མཛད་པ་དང་་་
ཕུལ་དུ་བྱུང་པའི་དགོངས་པ་ཅན། སྨྲ་བརྗོད་ཀྱི་ཡུལ་ལས་འདས་པའི་སྐྱེས་
བུ་འཕགས་པ་ཞིག་བྱུང་སྟེ། དེའི་མིང་ནི་སངས་རྒྱས་སོ་ཞེས་བྲིས་ཤིང་
སངས་རྒྱས་ཀྱི་མཚན་སྙན་ཐོག་མར་ཡུལ་འདིར་བསྒྲགས་པ་དང་། ཡང་སྟོན་
པ་ཅུང་ཙི་ཞེས་བྱ་བས་རྨི་ལམ་དུ་རང་ཉིད་ཕྱེ་མ་ལེབ་ཏུ་གྱུར་པ་རྨིས་ནས་་་་་
མནལ་སད་རྗེས་བསམ་མནོ་བཏང་བས་ཅིར་ཡང་སྣང་ལ་ཅིར་ཡང་མ་གྲུབ་་་
，
，



420 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
པའི་རྟོགས་པ་རྒྱུད་ལ་སྐྱེས་པའི་ལོ་རྒྱུས་དང༌། རྫུས་སྐྱེས་སུ་གྲགས་པའི་སྟོན་
པ་ཡེ་སུ་སྟེ་འཇིག་རྟེན་མགོན་པོ་བྱ་བ་ཞིག་གིས། མིའི་སྲོག་མི་གཅོད་པ་ལ་
སོགས་པའི་སྡོམ་པ་ཡན་ལག་བཅུ་བ་དང་། དགེ་བའི་ལས་ཀྱི་འབྲས་བུ་ལྷར་
སྐྱེས་ནས་བདེ་བ་མྱོང་བ་དང་། སྡིག་པའི་རྣམ་སྨིན་གྱིས་དམྱལ་བར་ལྟུང་
ནས་རྟག་ཏུ་སྡུག་བསྔལ་གྱིས་མནར་བ་དང་། ཤེས་བཞིན་དུ་བྱས་པའི་ཁ་
ན་མ་ཐོ་བ་རྣམས་བཤགས་པས་མི་འདག་པར་བཤད་པའི་བསྟན་ཆོས་ཀྱང་་་་
བརྩམས་སོ་ཞེས་རྒྱ་ནག་ཆོས་འབྱུང་ལས་བཤད་དོ། །དེ་དག་ནི་སངས་
རྒྱས་ཀྱི་འཕྲིན་ལས་ལས་བྱུང་ བའི་སྲོལ་བཟང་པོ་ཡིན་པར་སྣང་ཡང་རྒྱ་ཆེ་བ་་་
དང་རྒྱུན་རིང་དུ་དར་བ་མ་བྱུང་འདུག་གོ །
ཊེའུ་རྒྱལ་ སྲིད་ཀྱི་རབས་ལྔ་བ་ཅོའུ་ཝང་གི་ལོ་ཉེར་དྲུག་པ་ཤིང་ཕོ་སྟག་་་
གི་ལོ་ཟླ་བ་བཞི་བའི་ཚེས་བརྒྱད་ལ། ལྷོ་ནུབ་ཀྱི་མཚམས་ནས་གསེར་གྱི་
མདོག་ལྟ་བུའི་འོད་ཕུང་ཆེན་པོ་བྱུང་ནས་ཡུལ་ཐམས་ཅད་ལ་ཁྱབ་པ་རྒྱལ་་་་་
པོས་གཟིགས་ནས་ལྟས་མཁན་རྣམས་ལ་དྲིས་པས། དེ་ཕྱོགས་སུ་བདག་ཉིད་
ཆེན་པོ་ཞིག་འཁྲུངས་པའི་རྟགས་ཡིན་པ་དང་། ལོ་སྟོང་སོང་ནས་དེའི་གྲུབ་
མཐའ་ཡུལ་འདིར་འབྱུང་བར་ལུང་བསྟན། རྒྱུ་མཚན་དེ་ཡིག་ཚང་དུ་བཞག་
གོ ། ཤིང་སྟག་ལོ་དེ་ནས་རབ་འདོད་མེ་ཡོས་ཡན་ལ་ལོ་ཉིས་སྟོང་བདུན་་་་་་་
བརྒྱ་དོན་གསུམ་དང༌། རབ་འདོད་ལྕགས་སྤྲེལ་ཡན་ལ་ལོ་ཉིས་སྟོང་བརྒྱད་
བརྒྱ་ཉེར་དྲུག་འདས་སོ། །ཡང་ལ་ལས་ཅོའུ་ཝང་གི་ལོ་ཉེར་བཞི་བ་ཆུ་བྱི་
ཡང་ཟེར་ལ། བོད་ཀྱི་ཡི་གེ་འགའ་ཞིག་ཏུ་མོའུ་ཝང་གི་ལོ་ཉེར་བཞི་བ་ཞེས་
འབྱུང་བ་ཡིག་ནོར་དུ་མངོན་ནོ། །དེའི་དུས་སུ་བདག་ཅག་གི་སྟོན་པ་སྐུ་
-



ནང་བ་སངས་རྒྱས་པའི་ཆོས་ལུགས་བྱུང་ཚུལ། 421
བལྟམས་ཤིང་དེ་ནས་དགུང་ལོ་ཉེར་དགུ་བའི་ཟླ་བ་གཉིས་པའི་ཚེས་བརྒྱད་ལ་
རབ་ཏུ་བྱུང་། སུམ་ཅུ་བའི་ཟླ་བ་གཉིས་པའི་ཚེས་བརྒྱད་ལ་སངས་རྒྱས་
ནས། ལོ་ཞེ་དགུའི་བར་ཆོས་ཀྱི་འཁོར་ལོ་བསྐོར། དགུང་ལོ་དོན་དགུ་བ་
ཆུ་སྤྲེལ་ཟླ་བ་གཉིས་པའི་བཅོ་ལྔ་ལ་མྱ་ངན་ལས་འདས་སོ་ཞེས་ཧྭ་ཤང་གི་ཡི་་་
གེ་རྣམས་སུ་འབྱུང་། ཚེས་གྲངས་དེ་ལྟར་འདོད་པ་ཡང་། མདོ་མྱང་འདས་
ཀྱི་སེང་གེ་སྒྲའི་ལེའུ་ལས། བཅོམ་ལྡན་འདས་སྐུ་བལྟམས་པ་དང༌། མངོན་
པར་འབྱུང་བ་དང༌། མངོན་པར་རྫོགས་པར་སངས་རྒྱས་པ་དང་། ཆོས་
ཀྱི་འཁོར་ལོ་བསྐོར་བ་རྣམས་ཡར་ཚེས་བརྒྱད་ཁོ་ནར་ལགས་ན། ཅིའི་ཕྱིར་
ཟག་མེད་མྱང་འདས་ཀྱི་ཚུལ་གཅིག་པུ་ཚེས་བཅོ་ལྔ་དང་སྦྱར་ཞེས་དྲིས་པའི་་
ཚིག་ལན་དང་བཅས་པ་འབྱུང་བ་ལ་ཁུངས་སུ་བྱས་སམ་སྙམ་མོ།།
སྟོན་པ་མྱ་ངན་ལས་འདས་པ་ནི་རྒྱུའི་རྒྱལ་པོ་མྱུ་དབང་གི་ལོ་ང་གསུམ་་་
གྱི་དུས་ཡིན་ལ། དེ་ནས་བརྩིས་པའི་དགུང་ལོ་ཆིག་སྟོང་བཅུ་གསུམ་པ།
ཆེན་པོ་ཧཱན་གྱི་མིང་ནི་རྒྱལ་པོའི་ཡུང་ཕིང་གི་ལོ་བརྒྱུད་པར་རྒྱ་ཡུལ་དུ་བསྟན་་
པའི་དབུ་བརྙེས་སོ།།
དེ་ཡང་རྒྱལ་པོ་དེའི་ལོ་གསུམ་པའི་ཚེས་བཟང་ཞིག་གི་ནུབ་མོ་རྒྱལ་པོའི་
མནལ་ལམ་དུ་སྐྱེས་བུ་ཆེན་པོ་སྐུ་སྲིད་དུ་འདོམ་གསུམ་ལྷག་མངའ་བ། གསེར་
གྱི་ཁ་དོག་ཅན་མཚན་གྱིས་སྤྲས་པ། ཉི་མའི་འོད་ཟེར་འཕྲོ་བ་ཞིག ནམ་
མཁའ་ནས་ཕོ་བྲང་གི་གསེར་ཁྲིའི་ཁང་པའི་མདུན་དུ་ཕེབས་པ་རྨིས། ཕྱི་
ཉིན་བློན་པོ་རྣམས་ལ་དྲིས་པས་བློན་པོ་ཀླུ་ཡི་བྱ་བས་ཊེའུ་རྒྱལ་པོའི་དུས་སུ་རྒྱ་
གར་ན་སངས་རྒྱས་ཞེས་བྱ་བའི་དྲང་སྲོང་། སྐུ་ནི་ཁྲུས་ལྷག་པའི་འདོམ་
L



-
-
-
--
422 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
གསུམ་གྱི་ཆུ་ཞེང་གབ་པ་དང༌། པགས་པ་གསེར་མདོག་ཅན་འོད་དང་ལྡན་
པ་ནམ་མཁའ་ལ་འགྲོ་ཐུབ་པ་ཞིག་བྱུང་ཟེར་བ་ཐོས་ཏེ། ལྷའི་རྨི་ལམ་འདི་
ཡང་དེ་དང་འབྲེལ་བ་ཞིག་ཡིན་ནམ་གསོལ། དེ་ནས་རྒྱལ་པོས་ཡིག་རྙིང་
རྣམས་གཟིགས་པས། ཊེའུ་ཅོའུ་དབང་གི་དུས་ཀྱི་ལུང་བསྟན་དེ་བརྙེད་ནས་
ལོ་བརྩིས་པས་སྟོང་དང་བཅུ་སོང་བ་དང་འགྲིག་སྟེ་རྒྱལ་པོ་ཤིན་ཏུ་དགྱེས་་་་་
ནས༑ བང་ཆེན་པ་ཝང་ཙུན་རྒྱ་གར་དུ་གྲུབ་མཐའ་ཚོལ་བར་བཏང༌། དེའི་
སྐབས་རྒྱ་གར་ནས་འོད་སྲུང་གི་རིགས་ལས་དགྲ་བཅོམ་པ་མ་ཏནི་དང༌།
པཎྜི་ཏ་བྷ་ར་ན་ཞེས་པ་རྒྱ་གར་ལ་སྒྲ་ཉམས་པས་ཧྥ་ལ་ན་བྱ་བ་གཉིས་ཀྱིས་རྒྱུ་
ཡུལ་དུ་བསྟན་པ་དར་བའི་དུས་ལ་བབས་པར་གཟིགས་ནས། རྟ་དཀར་པོ་
གཅིག་ལ་སྟོན་པའི་བྲིས་ཐང་གཅིག་དང༌། ཐེག་པ་ཆེ་ཆུང་གི་མདོ་སྡེ་དུ་མ་
རིང་བསྲེལ་བྲེ་གང་དང་བཅས་པ་བཀལ་ནས་བྱོན་པ་དང༌། རྒྱ་ཡུལ་ལོ་ཡོ་
ཁྱིའི་ཞེས་པར་འཛོམས་པས། ཝང་ཙུན་དང་ ལྷན་དུ་རྒྱལ་པོའི་ཕོ་བྲང་དུ་
འབྱོར། རྒྱལ་པོས་བསུ་བ་དང་བཀུར་སྟི་མཛད། རྟེན་རྣ མས་རྒྱལ་པོ་ལ་
གཟིགས་སུ་ཕུལ་བས་སྟོན་པའི་འདྲ་ཐང་དེ་སྔར་རྒྱལ་པོའི་རྨི་ལམ་དུ་བྱུང་་་་
བའི་སྐུ་དེ་ཇི་ལྟ་བ་བཞིན་སྣང་བས་རྒྱལ་པོ་ཤིན་ཏུ་དགྱེས། དགྲ་བཅོམ་པས་
རྫུ་འཕྲུལ་གྱིས་རྒྱལ་པོ་དད་པར་བྱས། པེའི་མ་ཟི་ཟེར་ བའི་ ལྷ་ཁང་བཞེངས་
ནས་རྒྱ་གར་བ་གཉིས་མཆོད་ཡུལ་དུ་མཛད་པ་ལ། གཉུག་མར་གནས་པའི་
བོན་པོ་རྣམས་ན་རེ། ལུགས་སྲོལ་མི་མཐུན་པ་འདི་ཡུལ་འདིར་དར་མི་རུང་
ཞེས་རྒྱུ་མཚན་མང་པོ་བསྙད་ནས་རྒྱལ་པོ་ལ་ཞུས་པར། རྒྱལ་པོས། འོ་ན་
གཉིས་ཀའི་ཆོས་ཀྱི་གླེགས་བམ་མེ་ལ་བསྲེགས་ནས་གང་མ་ཚིག་པ་དེ་མཆོད་་་་



ནང་བ་སངས་རྒྱས་པའི་ཆོས་ལུགས་བྱུང་ཚུལ།
423
•
-
-
-
-
གནས་བྱེད་པ་ཡིན་གསུངས་པ་བཞིན་བྱས་པས། དོའུ་སིའི་ཆོས་རྣམས་ཚིག
སངས་རྒྱས་ཀྱི་ཆོས་མེའི་སྐྱོན་གྱིས་མ་གོས་པས། དོའུ་སིའི་གཙོ་བོ་སི་ལེའུ་
དང་ཆུ་ཤུན་ཤིན་གཉིས་མེ་ལ་མཆོང་། པཎྜི་ཏ་གཉིས་ནམ་ མཁར་འཕགས་
ནས་རྫུ་འཕྲུལ་ཡ་མ་ཟུང་བསྟན་པས་རྒྱལ་བློན་འབངས་དང་བཅས་པ་ཆོས་ལ་
དད་པ་ཐོབ། རྒྱལ་པོས་འདི་སྐད་ཅེས། ཝ་སྐྱེས་སེང་གེར་གཏོགས་མིན་
སྒྲོན་མེ་ནི། །ཉི་ཟླ་བཞིན་དུ་གསལ་བར་མི་འ གྱུར་ཏེ། །མཚོ་ཕྲན་རྒྱ་མཚོ་
བཞིན་དུ་ཁྱ བ་མི་ཆེ། །སུར་ཅུ་རི་བོའི་བརྗིད་ལ་རི་ཕྲན་མིན། །ཆོས་
སྤྲིན་སྐལ་ལྡན་འཇིག་རྟེན་ལ་ཁྱབ་ཅིང༌། །ཆར་གཙང་འགྲོ་བའི་ས་བོན་ལ་
ཞུགས་པའི། །སྔོན་མེད་བྱ་བ་ད་ལྟ་མངོན་སུམ་མཐོང་། །ཕྱོ གས་ཀུན་
འགྲོ་བ་མང་པོའི་འདྲེན་པར་གྱུར། །ཅེས་ཚིགས་སུ་བཅད་པའི་བསྔགས་པ་
བརྗོད་དོ། །ཧེ་ནན་ཧྥུའི་མཁར་དེར་པེའི་མ་ཟིས་གཙོས་པའི་ལྷ་ཁང་བདུན་
དང༌། བཙུན་མའི་ལྷ་ཁང་གསུམ་བཞེངས། རྒྱལ་པོས་དགེ་བསྙེན་གྱི་སྡོམ་
པ་བླངས། བློན་ཆེན་འགའ་ཞིག་གིས་གཙོ་བྱས་པའི་མི་སྟོང་ལྷག་རབ་ཏུ་
བྱུང་། ཡང་རྒྱལ་པོ་ན་རེ། ངེད་ཀྱི་རྒྱལ་ཁམས་འདི་ན་རྟག་པར་འཚོ་ཞིང་
གཞེས་ཏེ་འགྲོ་བའི་དོན་མཛད་པའི་སྐྱེས་ཆེན་དམ་པ་འགའ་ཞིག་མེད་དམ་་་་
ཞེས་དྲིས་པས། དགྲ་བཅོམ་པའི་ཞལ་ནས། རི་བོ་རྩེ་ལྔ་ན་འཕགས་པ་
འཇམ་དཔལ་བཞུགས་ཚུལ་གསུངས་ནས། དགྲ་བཅོམ་པ་དང་པཎྜི་ཏ་གཉིས་
འཇམ་དབྱངས་ཀྱི་ཞིང་ཁམས་རི་བོ་རྩེ་ལྔར་བྱོན། ལྷའི་མིག་གིས་སྤྲུལ་པའི་
གནས་ཀྱི་ཁྱད་པར་རྣམས་གཟིགས་ཤིང་། སངས་རྒྱས་འོད་སྲུང་གི་དུས་རྒྱལ་
པོ་ཨ་ཤོ་ཀ་ལ་མི་མ་ཡིན་གྱིས་གྲོགས་བྱས་ནས་ནུབ་གཅིག་ལ་སངས་རྒྱས་ཀྱི་་་༌་
ཟ



-
-
བ་ - མཚམས་
424 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
རིང་བསྲེལ་སྙིང་པོར་བཞུགས་པའི་མཆོད་རྟེན་བརྒྱད་ཁྲི་བཞི་སྟོང་བཞེངས་་་
པའི་གཅིག་རི་བོ་རྩེ་ལྔར་ཡོད་པ་ངོས་འཛིན་མཛད་དེ་རྒྱལ་པོ་ལ་ཞུས་ནས། །
དེ་ཉིད་སྙིང་པོར་བཞུགས་པའི་མཆོད་རྟེན་ཆེན་པོ་ད་ལྟའི་ཏཱ་སོ་ཐཱ་ཟེར་བ་་་་
འདི་ཉིད་བཞེངས་ཤིང་ཤིན་ཐུང་ཟེའི་དགོན་པ་བཏབ། རི་བོ་རྩེ་ལྔ་དང་ཕྱོཊ་
གཞན་དག་ཏུ་རིང་བསྲེལ་གྱི་སྙིང་པོ་ཅན་གྱི་མཆོད་རྟེན་མང་དུ་བཞེངས་པ་་་་
ལས༑ གཅིག་ནི་ད་ལྟ་པེ་ཅིང་གི་མཆོད་རྟེན་དཀར་པོར་གྲགས་པ་འདི་
ཉིད་ཀྱི་སྙིང་པོར་བཞུགས་སོ། །རབ་བྱུང་དྲུག་བརྒྱ་ཉི་ཤུ་དང༌། བཙུན་མ་
ཉིས་བརྒྱ་སུམ་ཅུ་བསྒྲུབས། དགྲ་བཅོམ་པས་ཐེག་པ་ཆུང་ངུའི་མདོ་སྡེ་ནས་
ཉེར་མཁོ་བསྡུས་པའི་མདོ་སྡེ་རིམ་པར་ཕྱེ་བ་ཞེ་གཉིས་པ་ཞེས་བྱ་བ་བསྒྱུར་བ་་
མདོ་སྡེ་བསྒྱུར་བའི་ཐོག་མ་ཡིན་ཞིང་དེང་སང་ཡང་བཞུགས། པཎྜི་ཏས་ས་
བཅུ་བའི་མདོ་ལ་སོགས་པའི་མདོ་སྡེ་ལྔ་བསྒྱུར་བར་གྲགས་ ཀྱང་བསྟན་པ་་་༌
འཕེལ་འགྲིབ་ཀྱི་དབང་གིས་དེང་སང་མི་བཞུགས་སོ།།
གཞན་ཡང་སློབ་དཔོན་དུས་འཕགས། གནས་བརྟན་ཙི་ལུ་ཀཱ།
དགེ་བསྙེན་བདེ་འདུལ་སོགས་པཎྜི་ཏ་དྲུག་ཚན་གཅིག་དང༌། པཎྜི་ཏ་དྷརྨ་
ཀཱ་ལ་སོགས་ཐེག་པ་ཆེ་ཆུང་གི་འདུལ་འཛིན་གསུམ་དང༌། པཎྜི་ཏ་གཞན་
ཞིག་དང་བཅས་བཞི་ཚན་གཅིག་བཅས་དང༌། སློབ་དཔོན་ཚོགས་མཆོག་སྡེ་
དང་། དགེ་བསྙེན་ཊི་ཁིན་སོགས་ཀྱིས་ལྷོ་ཕྱོགས་ཀིང་ནན་གྱི་གནས་སུ་བསྟན་
པ་ཐོག་མར་བཙུགས་སོ། །དེ་དག་ནི་ཆེན་པོ་ཧཱན་གྱི་དུས་སུ་བྱུང་བའི་སྒྲ་
བསྒྱུར་མཁན་པོ་མཐོ་ཤོས་རྣམས་ཡིན་ནོ།།
དེའི་རྗེས་སུ་ཧཱན་གྱི་རྒྱལ་རབས་བཅུ་གསུམ་དང༌། དེ་ནས་ཇིན་གྱི་



-
ནང་བ་སངས་རྒྱས་པའི་ཆོས་ལུགས་བྱུང་ཚུལ། 425
རྒྱལ་རབས་བཅུ་བཞི། དེ་ནས་ཇིན་དང་ཡུ་གུར་དང་སུས་སོགས་ཀྱི་རྒྱལ་
རབས་མང་པོ་དང༌། དེ་ནས་ཐང་གི་རྒྱལ་པོ་ཉི་ཤུ། སུང་གི་རྒྱལ་པོ་བཅོ་
བརྒྱུད་རྣམས་ཀྱི་རིང་ལ་རིམ་པས་རྒྱ་གར་ནས་པཎྜི་ཏ་དང་གྲུབ་ཐོབ་ཤིན་ཏུ་་་
མང་པོ་བྱོན། ཧྭ་ཤང་མཁས་པ་རྒྱ་གར་དུ་བྱོན་པ་དང་མ་བྱོན་པ་ལུང་རྟོགས་
ཀྱི་ཡོན་ཏན་བསམ་གྱིས་མི་ཁྱབ་པ་མངའ་བ་ཡང་གྲངས་ལས་འདས་པ་བྱུང་་་
བས། དེ་དག་གིས་བཀའ་དང་བསྟན་ཆོས་དུ་མ་རྒྱ་སྐད་དུ་བསྒྱུར་བ་དང་།
བསྟན་པ་ལ་བྱ་བ་བྱས་པའི་རྣམ་ཐར་ངོ་མཚར་ཅན་ཆེས་མང་ཡང་ཡི་གེས་་་་་
འཇིགས་ནས་མ་བྲིས་པས་རྒྱ་ནག་ཆོས་འབྱུང་སོགས་ལས་ཤེས་བར་བྱ་ལ། ་
ཧོར་གྱི་རྒྱལ་པོའི་རིང་ནས་བཟུང་བོད་ཀྱི་སྐྱེས་བུ་དམ་པ་མང་པོ་ཡང་བྱོན་་་
པས་རྒྱལ་ བའི་བསྟན་པ་གོང་ནས་གོང་འཕེལ་དུ་གྱུར་ཏེ་འོག་ཏུ་འབྱུང་ངོ༌།།
བཀའ་དང་བསྟན་ཆོས་བསྒྱུར་བའི་གྲངས་ནི། སུས་ཀྱི་རྒྱལ་པོ་ཝེན་
དྷཱིའི་དུས་སུ་དེ་ཡན་ཆད་དུ་བསྒྱུར་བ་རྣམས་དཀར་ཆག་ལ་བཏབ། དེ་རྗེས་
ཐང་གི་དུས་སུ་སྔ་ཕྱིར་ལན་གཉིས་དང༌། སུང་གི་དུས་ལན་གཉིས་སུ་དེ་དག་
གི་བར་ བར་དུ་བྱུང་བའི་གསར་འགྱུར་རྣམས་བསྣན་ནས་དཀར་ཆག་རེ་་་་་་
བསྒྲིགས། མཇུག་ཏུ་ཧོར་གྱི་རྒྱལ་པོ་སེ་ཆེན་གྱི་དུས་སུ་བོད་དང་རྒྱའི་བཀའ་
འགྱུར་གོ་བསྡུར་ནས་མ་ཚང་བ་རྣམས་བོད་སྐད་ལས་ བསྒྱུར་ཏེ་ཕྱོ གས་གཅིག་་་
ཏུ་བསྒྲིགས་པའི་མཇུག་ཏུ་རྒྱ་གཞུང་གི་བསྟན་ཆོས་པོད་ཉེར་གཅིག ཧྭ་
ཤང་མཁས་པ་དག་གིས་བརྩམས་པའི་གཞུང་ཆེ་བ་པོ་ཏི་བརྒྱ་དང་ལྔ་བཅུ་ང་་་
གསུམ་བཅུག་ནས་ཁྱོན་བསྡོམས་པོ་ཏི་བདུན་བརྒྱ་དང་བཞི་བཅུར་ལོངས་པའི་
དཀར་ཆག་གསར་དུ་བསྒྲིགས། དེའི་ཁྲོད་ན་བོད་དུ་མ་འགྱུར་བའི་མདོ་རྒྱུད་



426 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
བསྟན་ཆོས་ཀྱང་མང་དུ་སྣང་ངོ༌།།
རྒྱུའི་ཡུལ་དུ་དར་བའི་སངས་རྒྱས་ཀྱི་བསྟན་པ་ལ་བརྒྱུད་པ་རྣམ་པ་ལྔར་
གྲགས་ཏེ། འདུལ་བའི་བརྒྱུད་པ། གསང་སྔགས་ཀྱི་བརྒྱུད་པ། རྒྱ་ཆེན་
སྤྱོད་བརྒྱུད། ཟབ་མོ་ལྟ་བརྒྱུད། སྙིང་པོ་དོན་བརྒྱུད་དང་ལྔའོ།།
དང་པོ་ནི། དགྲ་བཅོམ་པ་མ་ཏརྨི་ལས་བརྒྱུད་པའི་ སྡོམ་རྒྱུན་རེ་ཞིག་
གི་བར་དུ་བྱུང་ཡང་ཕྱིས་སུ་རྒྱུན་ཆད་པ་འདྲ་ལ། རིག་འཛིན་ཀུ་མཱ་ར་ཤྲཱི་ཞེས་
བྱ་བ་རིག་གནས་མཐའ་དག་ལ་མཁས་ཤིང་མངོན་ཤེས་དང་རྫུ་འཕྲུལ་མངའ་
བ་ཞིག་རྒྱ་ཡུལ་དུ་བྱོན། འདི་ཕེབས་དུས་སུ་ཙནྡན་ཇོ་བོ་ཡང་གདན་དྲངས།
རྒྱལ་པོ་ཧུང་ཤི་བྱ་བས་བཀུར་སྟི་ཆེན་པོ་བྱས་ཏེ་ཅེའུ་ཧྭ་ཤང་གཙོས་པའི་སློབ་་
མ་མཁས་པ་བརྒྱད་བརྒྱ་དང་བཅས་པས་བཀའ་བསྟན་བཅོས་མང་དུ་བསྒྱུར།
བ ཤད་པའི་སྒོ་ནས་ཀྱང་ཐེག་ཆེན་གྱི་བསྟན་པ་རྒྱ་ཆེར་སྤེལ། ཁྱད་པར་དུ་
དགེ་སློང་གི་སྡོམ་པ་དང༌། བྱང་ཆུབ་སེམས་དཔའི་སྡོམ་པ་མང་དུ་གནང་།
འདི་ནས་བཟུང་ཧྭ་ཤང་རྣམས་བསྙེན་རྫོགས་ཀྱི་རྗེས་ལ་བྱང་སྡོམ་ལེན་པའི་་་་
སྲོལ་དང་། འདུལ་འཛིན་བུདྡྷ་ཛྙཱ་ན་དང༌། བི་མ་ལ་ཙཀྵ་དང༌། དྷ་རྨ་
རུ་ཙི་བྱ་བ་གསུམ་ཡང་། ཀུ་མཱ་ར་དང་མཉམ་དུ་བྱུང་བས་ལུང་སྡེ་བཞི་
སོ གས་འདུལ་བའི་སྐོར་མང་དུ་བསྒྱུར་ཅིང་དགེ་སློང་གི་བསླབ་བྱ་མཛུབ་ཁྲིད་་
དུ་བསྟན། གཞན་ཡང་གནས་བརྟན་དགེ་འདུན་གོ་ཆ་བྱ་བ་བྱོན་ནས་ཀྱང་
འདུལ་བའི་སྡོམ་རྒྱུན་དང་བསླབ་བྱ་དར་བར་མཛད་པས་ཀུ་མཱ་ར་བི་དང་་་་
འདི་གཉིས་ལས་བརྒྱུད་པའི་སོ་ཐར་དང་བྱང་སེམས་ཀྱི་རྒྱུན་ནི་དེང་སང་གི་་་་
བར་དུ་གནས་སོ།།



ནང་བ་སངས་རྒྱས་པའི་ཆོས་ལུགས་བྱུང་ཚུལ། 427
སིངྷ་ལའི་དགེ་སློང་མ་དེ་བ་ས་རཱ་སོགས་རྒྱ་གར་ནས་དགེ་སློང་མ་བཅུ་་་
ཕྲག་གཅིག་རྒྱ་ཡུལ་དུ་བྱོན་པའི་ལོ་རྒྱུས་འདུག་ཀྱང་། དེ་དག་ལས་བརྒྱུད་
པའི་དགེ་སློང་མའི་སྡོམ་རྒྱུན་བྱུང་མ་བྱུང་མ་ཤེས་སོ། །རྩ་བ་བཞི་ནས་རྩོད་
པ་ཞི་བར་བྱེད་པའི་ཆོས་བདུན་གྱི་བར་ནི་བོད་དང་ཁྱད་པར་མེད་ལ། །
བསླབ་པའི་ཆོས་མང་པོའི་སྐོར་ལ་ཡུལ་ལུགས་དང་བསྟུན་ནས་སྡེ་བ་གཞན་་་་་
ནས་བླངས་པའང་ཡོད་ཟེར། ཤ་མི་ཟ་ཞིང༌། བཞོན་པ་མི་ཞོན་པ་དང༌།
ལྷུང་བཟེད་ཆུང་ཚད་ལས་ཀྱང་ཆུང་བ་འཆང་ཞིང་། སྣམ་སྦྱར་གྱི་ཚལ་བུ་ནི་
བྱ་སྤུ་ཡས་ནོན་གྱི་ཚུལ་དང༌། ཡུལ་འདིར་སྡེ་བ་གཅིག་པུ་ལས་མེད་པས་
འཁྲུལ་དོགས་མི་དགོས་པས་ཡིན་ནམ་གྲྭ་རྟ གས་ ཀྱི་སྲོལ་མེད་དོ། །རྒྱའི་
ཡུལ་ལུགས་ལ། ཁ་དོག་སེར་པོ་རྒྱལ་པོ་དང་། དམར་པོ་བློན་པོའི་ཚོས་སྐལ་
ཡིན་ཅིང༌། དེ་དུས་ཀྱི་རྒྱལ་པོས་ཁ་དོག་དེ་གཉིས་རབ་བྱུང་ལ་དམིགས་
བསལ་གྱིས་གནང་བ་མ་སྟེར་ཞིང༌། རྒྱའི་ཡུལ་ལུགས་ལ་ལུས་ཀྱི་ཤ་རྗེན་པར་
མངོན་པ་ངོ་ཚའི་གནས་སུ་བྱེད་པའི་དབང་གིས་ཧྭ་ཤང་རྣམས་གོས་ཕུ་ཐུང་་་་
མ་སྨུག་པོ་གྱོན་པའི་སྲོལ་དར་ལ། ཕྱིས་སུ་བོད་ཀྱི་བླ་མ་བྱོན་པ་རྣམས་ཀྱིས་
བོད་ལུགས་ཀྱི་རབ་བྱུང་བའི་གོས་གྱོན་ཀྱང༌། ཧོར་གྱི་རྒྱལ་པོའི་དུས་ཡིན་
པས་དམིགས་བསལ་གནང་བར་བརྟེན་ད་ལྟའི་བར་དུ་ཧྭ་ཤང་རྣ མས་སྨུག་་་་་
ཆས་དང༌། བོད་ཀྱི་དགེ་འདུན་རྣ མས་གོས་དམར་སེར་གྱོན་པའི་ལུགས་སོ་
སོར་བྱུང་ བར་སྣང་ངོ༌།།
གཉིས་པ་གསང་སྔགས་ཀྱི་བརྒྱུད་པ་ནི། གནས་བརྟན་ཤྲཱི་མི་ཏྲ་ཞེས་
བྱ་བ་རྒྱ་གར་ནས་བྱོན་པའི་སྔགས་འཆང་གི་ཐོག་མ་ཡིན་ཀྱང་། རྨ་བྱ་ཆེན་



428 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
མོ་ལ་སོགས་པ་གཟུངས་འགའ་ཞིག་བསྒྱུར་བ་ཙམ་ལས་སྔགས་ཀྱི་གདམས་པ་་
མ་སྤེལ། དེ་མཚུངས་རྒྱ་གར་ནས་གསང་སྔགས་ཀྱི་རིག་པ་འཛིན་པ་མང་
ཙམ་བྱོན་འདུག་ཀྱང་སྔགས་ཀྱི་ཆོས་འགའ་ཞིག་བསྒྱུར་བ་ལས་དབང་ཁྲིད་་་་
སོ གས་གཅིག་ལ་ཡང་མ་གནང༌། རིག་འཛིན་ཀུ་མཱ་ར་བྷིས་ཀྱང་སྣོད་ལྡན་རེ་
གཉིས་ཙམ་ལས་བྱིངས་ལ་མ་གནང་། ཅུང་ཟད་ཁྱབ་བརྡལ་དུ་སྤེལ་ བར་
མཛད་པ་བོ་ནི་རྒྱ་གར་ལྷོ་མཐའ་མ་ལ་ཡའི་གནས་ཀྱི་སློབ་དཔོན་བཛྲ་བོདྷི་་་་་
དང་༑ དེ འི་སློབ་མ་ཨ་མོ་གྷ་བཛྲ་གཉིས་ཏེ། ཐང་མིང་ཧུའང་རྒྱལ་པོའི་
དུས་སུ་ལྷན་དུ་ཕེབས་ནས། ཧྭ་ཤང་ཆན་ཞི་ཡེ་ཤེས་མཐའ་ཡས་དང་། ཤེས་
རབ་མཐའ་ཡས་གཉིས་གཙོས་པའི་སྐལ་ལྡན་འགའ་ཞིག་ལ་དབང་བསྐུར།
རྒྱུད་བཤད། མན་ངག་གནང་། ལས་ཚོ གས་སྣ་ཚོགས་ཀྱིས་གཞན་ཕན་
ཀྱང་མཛད། ཨ་མོ་གྷ་བཛྲ་གྱིས། རྒྱལ་པོ་ལ་རྡོ་རྗེ་དབྱིངས་ཀྱི་དཀྱིལ་འཁོར་
ཆེན་པོའི་དབང་བསྐུར་བས། རྒྱལ་པོས་སྡེ་སྣོད་གསུམ་པ་ཡེ་ཤེས་ཀྱི་མཛོད་
བྱ་བའི་མཚན་ཕུལ། ལྟས་ངན་གྱི་སྐར་མ་ ཤར་བ་ལ། ཆོས་དབྱིངས་གསུང་
དབང་གི་སྒྲུབ་པ་དང༌། སྦྱིན་སྲེག་མཛད་པས་སྐར་ངན་ཡལ། རྣམ་སྲས་
རྦད་པས་ཕ་རོལ་གྱི་དམག་དཔུང་བཟློགས་པས་རྒྱལ་པོས་གོ་ས་ཆེན་པོ་དང༌།
མི་ཁྱིམ་སྟོང་ཕྲག་གསུམ་འབངས་སུ་ཕུལ། གསང་སྔགས་གཙོ་བོར་ གྱུར་པའི་
ཆོས་པོ་ཏི་བདུན་ཅུ་རྩ་བདུན་བསྒྱུར། སློབ་མ་ཧུའི་ལྟང་སྟེ་ཡེ་ཤེས་འོད་བྱ་བ་
རང་གི་ཚབ་ཏུ་རྡོ་རྗེ་སློབ་དཔོན་དུ་དབང་བསྐུར་ནས་མྱ་ངན་ལས་འདས་སོ།།
དེ་གཉིས་ཀྱི་སློབ་མ་དང་ཡང་སློབ་སྔགས་ཀྱི་དངོས་གྲུབ་ཐོབ་པ་འགའ་ཞིག་
བྱུང་ཡང་གདམས་པའི་རྒྱུན་མི་རིང་བར་ནུབ་པ། སུང་གི་དུས་སུ་མཁན་



42
ནང་བ་སངས་རྒྱས་པའི་ཆོས་ལུགས་བྱུང་ཚུལ།
ཆེན་སྦྱིན་སྲུང་དང༌། ཆོས་བཟང་ལ་སོགས་པ་འཕགས་ཡུལ་ནས་བྱོན་པའི་
པཎ་གྲུབ་འགའ་ཞིག་ གིས་སྲོལ་མཐུད་ཀྱང་། བཀའ་ཧ་ཅང་དམ་པར་མཛད་
པའི་དབང་གིས་རྒྱུན་རིང་པོ་མ་བྱུང་བས། ཕྱིས་ཀྱི་ཧྭ་ཤང་རྣམས་ལ་དོན་
ཞགས་ཀྱི་གཟུངས་རིང་སོ གས་གཟུངས་སྔགས་འགའ་ཞིག་ཁ་ཏོན་བྱེད་པ་རྒྱུ་་་
ཆེར་དར་བ་ཙམ་ལས་གསང་སྔགས་ཀྱི་གདམས་པ་ཉམས་སུ་ལེན་པ་མི་སྣང་་་་་
ངོ་༑ ༑
གསུམ་པ་རྒྱ་ཆེན་སྤྱོད་བརྒྱུད་ནི། ཐང་བ་བླ་མ་ཞེས་གྲགས་པ་སྟེ།
ཧཱན་གྱི་བློན་ཆེན་ཚུང་ཀུང་གི་གདུང་བརྒྱུད་ཡིན་ལ། ཆུང་ངུ་ནས་རབ་ཏུ་
བྱུང་༑ སྐྱེས་ཐོབ་ཀྱི་ཤེས་རབ་དང་སྤོབས་པ་ཟླ་དང་བྲལ་བ་སྟེ། དགུང་ལོ་
བཅུ་གཅིག་ནས་དྲི་མེད་གྲགས་པས་བསྟན་པའི་མདོ་དང༌། དམ་ཆོས་པད་
དཀར་རྒྱུན་གྱི་ཞལ་འདོན་གནང་། ཐོག་མར་མངོན་པའི་སྐོར་མཁས་པར་
བསླབས། དེ་ནས་འ གྱུར་རོ་ཅོག་གི་བཀའ་བསྟན་ལ་འདི་མ་གཟིགས་བྱ་བ་
མེད། དགུང་ལོ་ཉེར་དགུའི་དུས་རྒྱ་གར་དུ་བགྲོད་པའི་ཐུགས་འདུན་གྱིས་
ཕལ་སྐད་ལ་སྦྱངས་ནས་རྒྱལ་པོ་ལ་ཐབས་མཁས་ཀྱིས་ཞུས་པས་ལམ་ཡིག་་་་་་
གནང་། དེ་ནས་རིམ་གྱིས་ཡུལ་གྲུ་དུ་མ་བརྒྱུད་དེ་རྒྱ་གར་དུ་བྱོན། རྒྱ་གར་
གྱི་ཡུལ་མཐའ་དབུས་ཐམས་ཅད་དང༌། ཁ་ཆེ་སོགས་ཡུལ་ཐ་དད་པ་མང་
པོར་བྱོན་ནས་བྱིན་རླབས་ཅན་གྱི་གནས་རྟེན་དུ་མ་ཡང་མཇལ་ཞིང་། ཛེ་ཏཱ་
རི་དགྲ་ལས་རྣམ་རྒྱལ་སོགས་པཎྜི་ཏ་དུ་མ་ལས་ཐེག་པ་གོང་འོག་གི་ཆོས་མང་་་
དུ་གསན། གཙོ་བོར་ཤྲཱི་ན་ལེནྡྲ་ན་མཁན་ཆེན་དུལ་བ་བཟང་པོ་ཞེས་བྱ་བ་
དགུང་ལོ་བརྒྱ་དང་དྲུག་ལོན་པ་སེམས་ཙམ་པའི་གྲུབ་མཐའ་འཛིན་པ་ཞིག་་་༌



，
= -
430 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
བཞུགས་པ་མཇལ། འདིའི་མཚན་ལ་དུལ་བ་ལྷ་ཡང་ཟེར་ཏེ། མཆོག་སྡེའི་
སློབ་མ་སློབ་དཔོན་དུལ་བའི་སྡེ་ཡིན་ནམ་ཡང་ཟེར། འོན་ཀྱང་ཐང་ཟན་
ཙང་ཤིས་ཇོ་བོའི་བླ་མ་ཛེ་ཏཱ་རི་དང་ཡང་མཇལ་འདུ ག་ཅིང་། འདི་དང་དུལ་
སྡེའི་བར་དུ་བླ་མ་མང་ཙམ་སྣང་བས་དུས་ཐོག་འགྲིག་མིན་དཔྱད། གང་
ལྟར་ཡང་དེ་ཉིད་ལ་བྱ མས་ཆོས་སྡེ་ལྔའི་སྐོར་ལོ་གཅིག་དང་ཟླ་བ་གསུམ་གྱི་
རིང་གསན་ཅིང་། སླར་ཡང་ཟླ་བ་དགུ་ལ་ཚད་མ་དང་མཛོད་ཞིབ་ཏུ་གསན།
དེ་ནས་བཟུང་ལོ་གསུམ་གྱི་བར་དུ་ཆོས་མང་དུ་གསན། མུ་སྟེགས་ཀྱི་རྒོལ་བ་
ཞིག་རྩོད་པས་ཕམ་པར་མཛད་དེ། ཐེག་པ་ཆེན་པོའི་སྒོ་ནས་ལྟ་བ་ངན་པ་ཚར་
གཅོད་པའི་ བསྟན་བཅོས་ཤོ་ལོ་ཀ་དྲུག་སྟོང་དྲུག་བརྒྱ་ཡོད་པ་ཞིག་མཛད་པས་
མཁས་པ་ཐམས་ཅད་ཀྱི་ཐུགས་འཕྲོག གཞན་ཡང་པཎྜི་ཏ་འཕྲོག་བྱེད་འོད་
ཀྱིས་སེམས་ཙམ་སུན་འབྱིན་པའི་བསྟན་བཅོས་བརྩ མས་པར། སློབ་དཔོན་
འདིས་གཅིག་ཏུ་གྲུབ་པ་ཞེས་བྱ་ བའི་བསྟན་བཅོས་ཤོ་ལོ་ཀ་སུམ་སྟོང་ཡོད་ ་ ་ ་
པ་བརྩམས་ནས་སློབ་དཔོན་དུལ་བཟང་ལ་ཕུལ་བས་ཐུགས་མཉེས། དེ་དག་
ལ་བརྟེན་ནས་མཁས་པའི་གྲགས་པ་ཤིན་ཏུ་རྒྱས་ཏེ་འ ཕ གས་ཡུལ་བ་རྣམས་མ་
ཧཱ་ཡཱ་ན་དེ་ཝ་སྟེ་ཐེག་ཆེན་ལྟར་འབོད་ཅིང་། རྒྱ་གར་གྱི་སློབ་དཔོན་ཚུར་ཆོས་
གསན་པའང་འགའ་ཞིག་བྱུང་། རྒྱལ་པོ་ཚུལ་ཁྲི མས་ཉི་མ་དང༌། ཀུ་མཱ་ར་
དང༌། རྒྱ་གར་ལྷོ་ཕྱོགས་ཀྱི་རྒྱལ་པོ་བྷཱ་ཏུ་བྷ་དྲ་སོ གས་ས་སྐྱོང་མང་པོས་བཀུར་
སྟི་ཆེན་པོ་བྱས། སྔ་ཕྱིར་རྒྱ་གར་དུ་བྱོན་པའི་ཧཱ་ཤང་གི་སློབ་དཔོན་མང་
ཡང་། དེར་སློབ་དཔོན་གྱི་གོ་ས་ཐོབ་པ་དང༌། རྒྱལ་པོ་རྣམས་ཀྱི་མཆོད་
ཡུལ་དུ་གྱུར་པ་སློབ་དཔོན་འདི་ཁོ་ནར་ངེས་སོ། །ལམ་བར་དུ་ལོ་གསུམ་
n
，



431
་་
ནང་བ་སངས་རྒྱས་པའི་ཆོས་ལུགས་བྱུང་ཚུལ།
བཅས་ལོ་བཅུ་བདུན་འགོར་ཞིང༌། དེ་ནས་རྒྱ་ཡུལ་དུ་ཕེབས། ཅན་ཀུའན་
རྒྱལ་ པོ ས་བསྙེན་བཀུར་རྒྱ་ཆེར་བགྱིས་ཤིང་། ཏ་ལའི་ལོ་མར་བྲིས་པའི་ རྒྱུ་
དཔེ་པོ་ཏི་དྲུག་བརྒྱ་ལྷག་དང་། རིང་བསྲེལ་དང་སྐུ་བརྙན་མང་པོ། ཀ་ཆ་
སྣ་ཚོ གས་བཅས་རྒྱལ་པོ་ལ་ཕུལ། རྒྱལ་པོས་ཧུང་ཧྥ་ཟིའི་དགོན་སྡེར་བཞུགས་
སུ་བཅུག་ནས་ཧྭ་ཤང་མཁས་པ་བཅུ་གཉིས་དང་བཅས་པས་ཤེར་ཕྱིན་སྟོང་
ཕྲག་བརྒྱ་བ་དང་བྱམས་ཆོས་ཀྱིས་གཙོས་པའི་ བཀའ་བསྟན་རྒྱ་དཔེ་གླེགས་་་་་
བ མ་དྲུག་བརྒྱ་དང་ང་བདུན་བསྒྱུར། འགྱུར་རྙིང་མང་པོ་ལ་འ གྱུར་བཅོས་
ཀྱང་མཛད། དེ་ནས་ཚི་ཨེན་ཟི་སྟེ་བྱམས་པ་གླིང་གསར་གསོ་མཛད་དེ།
དེ་དུས་དགོན་སྡེ་ཁག་སུམ་སྟོང་བདུན་བརྒྱ་བཅུ་དྲུག་ཡོད་པ་ལས་གྲྭ་བ་་་་་་་་
བསྡུས་པ་ དང་། གསར་དུ་རབ་བྱུང་བྱས་པ་བསྡོམས་པས་ཆིག་ཁྲི་བརྒྱད་སྟོང་
དྲུག་བརྒྱ་སུམ་ཅུ་འདུས་པའི་དགེ་འདུན་གྱི་སྡེ་བཙུགས་ཏེ་སློབ་དཔོན་དེར་་་་་
གཏན་བཞུགས་མཛད། རྒྱལ་པོ་འདས་ནས་སྲས་ཀའུ་ཚུང་རྒྱལ་པོས་བི་མིང་
ཟི་བྱ་བའི་དགོན་སྡེ་དགེ་སློང་ལྔ་བཅུ་རེ་རེ་ལ་དགེ་ཚུལ་རེ་དང་བར་མ་གསུམ་
རེ་འཚོ་བ་རྒྱལ་པོས་སྦྱར་བར་བྱས་ཏེ་སློབ་དཔོན་ལ་ཕུལ། དེ་ནས་སློབ་
དཔོན་གྱིས་དགོན་སྡེ་གསུམ་ཀའི་མཁན་པོ་མཛད། ལམ་གྱི་རིམ་པ་གསུམ་
པ་དང་། བསྒོམ་ཚུལ་ལྔའི་སྲོལ་བཙུགས། འབུ མ་འགྲེལ་སེམས་ལུགས་མ།
རྒྱ་ཆེན་སྤྱོད་པའི་དོན་བསྡུས་སྐབས་བརྒྱད་མ། ལང་གཤེགས་དགོངས་
འགྲེལ་སོགས་མདོ་སྡེ་འགའི་ཊཱི་ཀ་དང༌། སྡོམ་ཚིག སེམས་འགྲེལ། མཛོད་
འགྲེལ། ཚད་མ་བསྡུས་པ་ལ་སོགས་པའི་བསྟན་བཅོས་མང་པོ་མཛད།
བསྟན་པ་སྤྱི་དང་ཁྱད་པར་དུ་ཐེག་པ་ཆེན་པོ། སྒོས་སུ་སེམས་ཙམ་ལུགས་



-
-
-
-
-
---
-
-
-
11
432 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ཤིན་ཏུ་དར་བར་མཛད། །ཚི་ཨེན་ཟིའི་ལྷོ་ངོས་སུ་མཆོད་རྟེན་འཕགས་
ལུགས་མ་ཤིན་ཏུ་ཆེ་བ་ཞིག་བཞེངས་ནས། རྒྱ་དཔེ་དང་རིང་བསྲེལ་རྣ མས་
ནང་འཇུག་ཏུ་ཕུལ། གཞན་ཡང་རྒྱུ་སྣ་ཚོ གས་ལས་གྲུབ་པའི་སྐུ་རྟེན་བྱེ་བ་
གཅིག་སོགས་རྟེན་མང་པོ་བཞེངས། འཆི་ངེས་ཀྱི་སྲོག་བླུ་ཁྲི། མི་ཁྲི་ཕྲག་ལ་
མཆོད་སྦྱིན། མར་མེ་དུང་འབུལ་སོ གས་མཛད། ལོ་བཞི་བཅུ་ཉེ་བར་འགྲོ་
དོན་མཛད་ནས་དགུང་ལོ་དྲུག་ཅུ་རེ་ལྔའི་ཐོག་མྱ་ངན་ལས་འདས་སོ། །
དེ་ལྟ་ན་རྒྱ་ཆེན་སྤྱོད་པའི་བརྒྱུད་པ་ནི། སྟོན་པ་བཅོམ་ལྡན་འདས།
རྒྱལ་བ་མ་ཕམ་པ། སློབ་དཔོན་ཐོགས་མེད། གཅུང་དབྱིག་གཉེན། དྷརྨ་
རཀྴི་ཏ། སློབ་དཔོན་དགའ་བོ། སློབ་དཔོན་དུལ་བ་བཟང་པོ་དང་། དེ་
ནས་ཐང་ཟན་ཙང་སྟེ་ཐང་གི་སྲིད་ཀྱི་སྡེ་སྣོད་གསུམ་པ་ སློབ་དཔོན་དེ་ཉིད་་་་་་
ལས་རྒྱ་ཡུལ་དུ་དར་བ་ཡིན་ལ། ཐང་ཟན་གྱི་སློབ་མ་ཁུའུ་ཀི་ཧྥ་ཤི་ལ་ཟབ་མོ་
ལྟ་བརྒྱུད་ཀྱི་སློབ་དཔོན་ཊི་ཡན་ཥིའན་ཤེའུ་སོ གས་ཀྱིས་གསན་ནས་དེ་ཕྱིན་་་་་
ཆད་དུ་ལྟ་སྤྱོད་བརྒྱུད་པ་ཟུང་འབྲེལ་དུ་གྱུར་ཏོ།།
བཞི་བ་ཟབ་མོ་ལྟ་བའི་བརྒྱུད་པ་ནི། སྟོན་པ་བཅོམ་ལྡན་འདས། རྗེ་
བཙུན་འཇམ་པའི་དབྱངས། དཔལ་མགོན་འཕགས་པ་ཀླུ་སྒྲུབ། སློབ་
དཔོན་མཐིང་མིག་ཅན། འདི་ཟླ་བ་གྲགས་པའི་མཚན་གྱི་རྣམ་གྲངས་ཏེ་
མཁུར་ཚོས་གཉིས་ལ་སྨེ་བ་མཐིང་ག་ཟུང་མིག་དང་འདྲ་བ་ཡོད་པས་དེ་ལྟར་་་
གྲགས། རྗེ་ལེགས་ལྡན་འབྱེད་ཕྱི་མའ མ་ལེགས་ལྡན་འབྱེད་ཆུང་བ། རྗེ་
པྲཛྙཱར་སྨི། རྒྱ་ནག་སློབ་དཔོན་ཡེ་ཤེས་དཔལ། འདི་ལ་ཀླུ་སྒྲུབ་ཀྱི་ཉེ་བརྒྱུད་
ཀྱང་ཡོད་པར་གདའ། དེ་ནས་སློབ་དཔོན་ཡེ་ཤེས་བློ་གྲོས། དེ་ལ་ཊི་ཅེ་དཱ་



433
，
ནང་བ་སངས་རྒྱས་པའི་ཆོས་ལུགས་བྱུང་ཚུལ།
ཤིའ་སྟེ་སློབ་དཔོན་ཆེན་པོ་ཡེ་ཤེས་ལྡན་བྱ་བས་གསན། འདི་ཉིད་རྒྱ་ནག་ཡུལ་
གྱི་ལྟ་བའི་བརྒྱུད་པའི་ཤིང་རྟ་ཆེན་པོ་ལྟ་བུ་སྐུ་ཡོན་ཤིན་ཏུ་ཆེ་ཞིང་སྤྱོད་པ་་་་་
ཕུན་སུམ་ཚོགས་པ་མངའ་བ། མངོན་མཁྱེན་ཐོགས་པ་མེད་ཅིང་། བྱང་ཆུབ་
ཀྱི་སེམས་ཀྱི་མཐུས་གདུལ་བྱ་འདུལ་བ་ལ་གཞན་དྲིང་མི་འཇོག་པ་སྟེ། ལྷོ་བ་
ཐེན་གུར་གྱི་རྒྱལ་པོ་མི་ར བས་ གཉིས་དང་རྒྱལ་པོ་ཆེན་པོ་སུས་ལེན་དྷིའི་སློབ་་་
དཔོན་དུ་གྱུར་ལ། འཕྲིན་ལས་དཔེ་མེད་ཆེ། ཐིའན་ཐིའི་རི་ལ་ཀ་ཆིང་ཟི་
ཟེར་བའི་དགོན་སྡེ་ཆེན་པོ་གཅིག་དང༌། ཡུས་ཁྱུ་ཝན་རི་ལའང་དགོན་སྡེ་
ཆེན་པོ་གཅིག་བཞེངས། དེ་གཉིས་ཀྱིས་གཙོས་པའི་འཆད་ཉན་གྱི་གྲྭ་ས་
དགོན་ཁག་སུམ་ཅུ་རྩ་དྲུག བཀའ་བསྟན་འགྱུར་རོ་ཅོག་ཚར་བཅོ་ལྔ་དང་། །
གསེར་དངུལ་ར་གན་ཙནྡན་ལ་སོགས་པ་ལས་སངས་རྒྱས་བྱང་སེམས་ཀྱི་སྐུ་་་་
འབུམ་ཕྲག་བརྒྱད་བཞེངས། སྡོམ་པ་ཐོབ་པའི་སློབ་མ་ཁྲི་ཚོ་གཅིག་དང་
སྟོང་ཕྲག་བཞི་ལྷག བརྒྱུད་པ་འཛིན་ངེས་སུམ་ཅུ་རྩ་གཉིས། ཆོས་
འབྲེལ་ཡོད་པ་གྲངས་ལས་འདས་པ་བྱུང་སྟེ། གསུང་རབ་རིན་པོ་ཆེ་སྤྱི་ལ་
སྡོང་པོ་བཀོད་པའི་དུས། རི་དྭགས་ཚལ་གྱི་དུས། ཤིན་ཏུ་རྒྱས་པའི་མདོ་
སྡེའི༑ ཤེར་ཕྱིན་གྱི། མྱང་འདས་ཀྱི་དུས་ཏེ་དུས་ཚིགས་ལྔས་བྱེ་བས་ཁོག་
འབུབས་པའི་སྡོམ་དང༌། ཏུན་མིན་ཏེ་གཅིག་ཆར་འཇུག་པའི་སྒོ། ཙི་ཡན་
མིན་ཏེ་རིམ་གྱིས་འཇུག་པའི་སྒོ། བཱི་མི་སྟེ་གསང་བ་ཐུན་མོང་མིན་པའི། །
མ་ངེས་པའི། སྡེ་སྣོད་ཀྱི། རིག་པའི། རྣམ་པར་འབྱེད་པའི། ཡོངས་སུ་
རྫོགས་ པའི་སྒོ་སྟེ་འཇུག་སྒོ་རྣམ་པ་བརྒྱད་ཅེས་པའི་ཐ་སྙད་ཅན་གྱི་སྲོལ་་་་་་་་
བཙུགས༑ ཞེན་ཏིང་རྒྱལ་པོས་བསྐུལ་ནས་ཆོས་ཀྱི་དབྱིངས་ལ་འཇུག་པའི་
•
。
。
。
。



-
，
434 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
རིམ་པ་ལ་སོགས་པའི་བསྟན་ཆོས་བམ་པོ་བཞི་བཅུར་ཉེ་བར་མཛད་ཅིང་། །
ཕལ་ཆེན་དང༌། ཤེར་སྐོར་དང༌། དམ་ཆོས་པད་དཀར། རྩ་བ་ཤེས་
རབ༑ འབུམ་འགྲེལ་ཆེན་མོ་ལ་སོགས་པ་ཚོགས་པར་ཚོགས་བཤད་བྱས་པ་
ལ་སློབ་མ་རྣམས་ཀྱིས་ཟིན་བྲིས་བཏབ་པས་བམ་པོ་ལྔ་བཅུ་བྱུང་། མགོན་
པོ་ཀླུ་སྒྲུབ་ཀྱི་ལུགས་གཙོ་བོར་གྱུར་ པའི་ཆོས་ཀྱི་འཁོར་ལོ་ལོ་སུམ་ཅུར་བསྐོར་་་་
ནས་དགུང་ལོ་དྲུག་ཅུའི་ཐོག་ཁའི་ཧུའང་ལོ་བཅུ་བདུན་པ་དགུན་འབྲིང་གི་་་་
ཉེར་བཞི་ལ་ཏིང་ངེ་འཛིན་ལ་བཞུགས་བཞིན་པར་མྱ་ངན་ལས་འདས་སོ།
རྒྱ་ཡུལ་གྱི་དགྲ་ལྷ་ཆེན་པོ་བཀྭན་ཡུན་ཆང་སྟེ་སྤྲིན་རིང་རྒྱལ་པོ༑ བཀྭན་
ལོའུ་ཡེར་འབོད་པའང་འདིས་དམ་ལ་བཏགས་ནས་བསྟན་པའི་སྲུང་མར་་་་་་
བསྐོས་པ་ཡིན་ནོ།།
བརྒྱུད་འཛིན་སོ་གཉིས་ཀྱི་ནང་ནས་མཆོག་ཏུ་གྱུར་པ་ཊང་ཨན་ཙུན་་་་་་
ཅེ། ཧྥ་ཧུ་ཝ་ཙུན་ཅེ། ཏུང་ཡང་ཐེའན་ཙུན་ཅེ། ཅོ་ཥི་ལང་ཙུན་ཅེ།
ཀིང་ཌི་ཙུན་ཅེ། དེ་ནས་རིམ་པར་བརྒྱུད་པ་ལ་ཐའན་ཐའི་ཙུང་ཞེས་བྱ་སྟེ།
ད་ལྟ་རྒྱ་ནག་ལྷོ་བ་ཀིང་ནན་གྱི་སའི་ཆར་དར་སོ་ཆེ་བར་སྣང་ལ། རྒྱ་ནག་
བྱང་བ་ཁྱུང་ཡུ་ཥན་གྱི་ཕྱོ གས་སུ་གྱེས་པ་ནི། ཊི་ཅེ་ཡབ་སྲས་ནས་བྷེ་སིན་ཧྥ་
ཞུན་དཱ་ཤིའ། ཡུ་ཧུ་ཝ་ཏི་ཡན་དཱ་ཤིའ། Rའན་ཤེའུ་ཧྥ་ཙང་དཱ་ཤིའ། ཆིང་
ལིའང་ཆིང་ཀུའན་ཀྭ་ཤིའ། ཀུའི་ཧྥང་ཅུང་མཱི་དཱ་ཤིའ། འདི་ཡན་གྱི་བླ་
རབས་ལྔའི་རིང་ལ་སངས་རྒྱས་ཕལ་བོ་ཆེ་འཆད་ཉན་གྱི་སྒོ་ནས་རྒྱ་ཆེན དར་་་
བར་མཛད་པས་སྡོང་པོ་བཀོད་པའི་སློབ་དཔོན་ལྔར་གྲགས། ཆིང་ལིའང་
ཀུའ ན་ཀཱ་ཤི་ནི། མཚན་དངོས་ཐིང་ཀཱན་ཏེ་བོད་སྐད་དུ་དྲི་མེད་གཟིགས། །



435
ནང་བ་སངས་རྒྱས་པའི་ཆོས་ལུགས་བྱུང་ཚུལ།
རི་བོ་རྩེ་ལྔར་གཏན་བཞུགས་མཛད་པས་ཆིང་ལིའང་ཀཱ་ཤིར་གྲགས་པ་སྟེ།
ཐང་མིང་ཧུའང་གི་དུས་སུ་བྱུང་ལ། རིག་གནས་བཅུ་དང་སྲིད་སྲུང་ལ་
སོ གས་པའི་རིག་བྱེད་མི་མཁྱེན་པ་མེད། བྱང་ཆུབ་ཀྱི་ཐུགས་མངའ། རྒྱ་
གར་དུ་མ་ཕེབས་ཀྱང་ལེགས་སྦྱར་གྱི་སྐད་ལ་རྒྱ་གར་མཁས་པ་དང་མཉམ་་་་་་
པས་ལོ་ཙཱ་མཛད་པ་ལ་གཞན་དྲིང་མི་འཇོག་པ། སྐུ་བོང་སྲིད་དུ་ཁྲུ་དགུ་དང་
ཚོན་བཞི་ལོངས་པ། ཕྱག་པུས་མོ་འདའ་བ། དུང་ཚེམས་བཞི་བཅུ་ཚང་
བ། སྤྱན་མི་འཛུམ་པ་སོགས་མཚན་དཔེ་མང་པོས་བརྒྱན་པ། མཐོང་བ་
ཙམ་གྱིས་མཆོག་དམན་ཐམས་ཅད་ཀྱི་ཡིད་འཕྲོག་པ། ཙི་ནའི་ཡུལ་གྱི་མ་ཧཱ་
པཎྜི་ཏ་འགྲན་ཟླ་དང་བྲལ་བ་ཡིན་ལ། བདག་གི་བླ་མ་ཐམས་ཅད་མཁྱེན་
པས་མཛད་པའི་རི་བོ་རྩེ་ལྔའི་གནས་བསྟོད་ཀྱི་མགུར་དུ། ཤར་ཙི་ནའི་ཡུལ་
གྱི་སེམས་དཔའ་ཆེ། །མགོན་མ་ཕམ་པ་དང་གཉིས་སུ་མེད། །མཚན་ཆིང་
ལིང་ཀྭ་ཤིར་གྲགས་པ་ཡང་། །ཞེས་གསུངས་ཤིང༌། རྗེ་བཙུན་འཇམ་
དཔལ་དབྱངས་ཀྱི་རྣམ་འཕྲུལ་དུ་ཡང་གླེང་བ་དེ་ཉིད་ཀྱིས་ཕལ་བོ་ཆེའི་འགྱུར་
འཕྲོ་བསྒྱུར་ཅིང་། ཕལ་བོ་ཆེའི་ས་མ་འགྲེལ་བམ་པོ་གསུམ་པ། སྡོམ་ཚིག་
བ མ་པོ་གཅིག་པ། ཆོས་ཀྱི་དབྱིངས་སུ་ལྟ་བ་ཟབ་དོན་ལྟ་བའི་མེ་ལོང་ཞེས་
བྱ་བ་བམ་པོ་གཅིག་པ། མེ་ལོང་སྒྲོན་མེའི་བསྟན་བཅོས་བམ་པོ་གཅིག་པ།
བྱང་ཆུབ་ལམ་གྱི་རིམ་པ་འཇུག་སྒོ་ལྔ་བ་སོགས་སྡེ་སྣོད་གསུམ་ཀའི་གསལ་་་་་་
བྱེད། འཐོར་སྡུད་གབ་ཕྱུང་གི་རིགས་ཀྱི་བསྟན་བཅོས་ཁྱོན་བསྡོམས་བམ་པོ་
སུམ་བརྒྱ་ལྷག་མཛད། ཕལ་ཆེན་ལ་རྒྱ་ནག་ཏུ་འདི་ལས་མཁས་པ་མ་བྱུང་
བར་གྲགས་ཤིང་། རྒྱལ་པོ་འཁོར་བཅས་ལ་སྡོང་པོ་བཀོད་པའི་མདོ་ཞིབ་



436 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
བ ཤད་ལན་གཉིས་ཀྱིས་མཚོན། མདོ་སྡེའི་བཤད་པ་ལན་དུ་མར་གནང་།
རྒྱལ་པོ་རབས་བདུན་གྱིས་བླ་མར་བཀུར། དགུང་ལོ་བརྒྱ་དང་གཉིས་
བཞུགས། དེ་ཉིད་ཀྱིས་རྒྱ་ཆེ་བའི་ལམ་གྱི་རིམ་པ། སྐྱེས་བུ་འབྲིང་དང་ཐུན་
མོང་བ། ཐེག་ཆེན་ལ་སྡོན་འགྲོ། དངོས་གཞི་གཉིས་དང་། ཅིག་ཆར་བ་
དང༌། ཐོད་རྒལ་གཉིས་ཏེ་ལམ་གྱི་རིམ་པ་ལྔས་འཁྲིད་ཚུལ་མཛད་ཅིང༌།
བརྒྱུད་པ་འདི་ལ་ཥའན་ཤེའུ་ལུ གས་ཞེས་གྲགས་སོ། །འདི་དང་སྔ་མའི་
ཐའན་ཐའི་ལུགས་གཉིས་ཀ་དོན་གཅིག་ཀྱང་གདུལ་བྱ་བཀྲི་བའི་རིམ་པ་སྔ་་་་
མས་འཇུག་སྒོ་བརྒྱད་དང་འདིས་རིམ་པ་ལྔས་འཁྲིད་ཚུལ་ཙམ་གྱིས་བརྒྱུད་པ་
སོ་སོར་འདྲེན་པར་སྣང་ངོ༌།།
དེས་ན་བོད་ཀྱི་ཆོས་འབྱུང་འགའ་ཞིག་ཏུ་ཏུན་མེན་དང་ཙེའན་མེན་་་་་་
ཞེས་གྲུབ་མཐའ་སོ་སོ་བ་ལྟ་བུར་ངོས་བཟུང་བ་ཡང་ནོར་བ་སྟེ། ཏུན་མེན་
དང་།ཙིའན་མེན་ནི་ཅིག་ཆར་ དང་ རིམ་གྱིས་འཇུག་པ་སྟེ་སློབ་མ་འཁྲིད་ཚུལ་
གྱི་རྣམ་གྲངས་ཙམ་དུ་སྣང་བས་སོ། །སྡོང་པོ་བཀོད་པའི་སློབ་དཔོན་ལྔ་བ་
ནས་བ རྩིས་པའི་རབས་ཉེར་གཅིག་པ་ལུ་ཨན་ཕུ་ཐའི་ཧྥ་ཤིའ་ཞེས་བྱ་བས་རི་་་
བོ་རྩེ་ལྔར་གནས་མཇལ་དུ་བྱོན་ཏེ་སྤྲུལ་པའི་ ལྷ་ཁང་ཞིག་ན་རྗེ་བཙུན་བྱ མས་་་
པ་དངོས་སུ་བཞུགས་པ་དང་མཇལ་ནས་ཟླ་བ་གཅིག་གི་རིང་སྡེ་ལྔའི་ཞི ་་་་་་
བ ཤད་རྫོགས་པར་ གསན་ཟེར། སློབ་དཔོན་དེ་དག་ལས་ལྷོ་བྱང་གི་སློབ་
བརྒྱུད་མ་ཆད་པར་བྱོན་ ཀྱང༌། ཊི་ཅེ་ཡབ་སྲས་ཀྱི་བཞེད་སྲོལ་གྱི་དབུ་མའི་
ལྟ་བ་ཇི་ལྟ་བ་བཞིན་བ ཤད་པའི་རྒྱུན་ནི་རིང་དུ་མ་བྱུང་བ་འདྲའོ།།
ལྔ་བ་སྙིང་པོ་དོན་གྱི་བརྒྱུད་པ་ནི། སྟོན་པ་བཅོམ་ལྡན་འདས།



437
ནང་བ་སངས་རྒྱས་པའི་ཆོས་ལུགས་བྱུང་ཚུལ། །
འཕགས་པ་འོད་སྲུང་ཆེན་པོ། འཕགས་པ་ཀུན་དགའ་བོ། དགྲ་བཅོམ་པ་
ཤ་ནའི་གོས་ཅན། དགྲ་བཅོམ་པ་ཉེར་སྦས། དེ་ལས་འཕགས་པ་དྷཱི་ཏི་ཀ་
དང་ཉི་མ་གུང་བ་གཉིས་ལ་མཆེད། དྷི་ཏི་ཀ་ནས་དགྲ་བཅོམ་པ་ནག་པོ།
དེ་ནས་ལེགས་མཐོང་དང་། བི་བྷ་ག་གཉིས་ལ་མཆེད། བི་བྷ་ག་ནས།།
བུཛྙཱ་ནནྟེ། བུདྡྷཱ་མི་ཏྲ། དགེ་སློང་རྩིབས་ལོགས། སུ་ན་ཤ་ད། ཨ་ཤྭ་བྷ་
ཀ་སྟེ་རྟ་སྐད། འདི་སློབ་དཔོན་རྟ་དབྱངས་མིན་པ་འདུག མ་ཤི་བ། ཀླུ་
སྒྲུབ། ཨཱརྨ་དེ་བ། རཱ་ཧུ་ལ་འདི་སྒྲ་གཅན་འཛིན་བཟང་པོ་འདྲ། སཾ་གྷ་
ནནྟི༑ དགེ་སློང་དགྲ་བཅོམ་པ་གྷ་ལ་ཤ ཀུ་མཱ་ར་ཏ། ཤ་ཡ་ཏ། བ་སུ་བནྡྷུ།
མ་ནོ་ཏ། ཧ་ཀ་ལི་ཀ་ཤ དགེ་སློང་སེང་གེ བྷ་བྱ་སིངྷ། བི་ཤྭ་མི་ཏྲ། པྲཛྙཱ་
དྷཱ་ར། དེ་ནས་བོ་དྷི་དྷརྨོཏྟ་ར་སྟེ་བྱང་ཆུབ་ཆོས་མཆོག་འདི་འོད་སྲུང་ནས་
བཟུང་ཉེར་བརྒྱད་པ་ཡིན་ཅིང་། དེའི་བར་དུ་སྙིང་པོ་དོན་གྱི་མན་ངག་སློབ་
དཔོན་གཅིག་ནས་གཅིག་ལ་བར་མ་ཆད་དུ་གཏད། སློབ་དཔོན་འདིས་བི་
ཤྭ་མི་ ཏྲ་ ཕྱི་མ་ལ་གཏད་ནས་རང་ཉིད་རྒྱ་ཡུལ་དུ་བྱོན། ཐོག་མར་ཀིའང་ནན་
གྱི་རྒྱལ་པོ་ལིའང་ཨུ་དྷཱི་དང་མཇལ། རྒྱལ་བློན་དང་དགེ་བཤེས་འགའ་ཞིག་
གིས་ཆོས་ཞུས་པར། ། སྒྲ་ཇི་བཞིན་པ་མི་སྟོན་པར་ལྡེ མ་དགོངས་ཀྱི་གསུང་
དང་བརྡ་ཐབས་འབའ་ཞིག་བསྟན་པས་ཁོང་ཚོ་མི་མོས་པར་ཆད་ལྟ་མཁན་དུ་
བཟུང་། སློབ་དཔོན་འདིས་དོན་དུ་མི་འགྱུར་བ་མཁྱེན་ནས་དེར་མ་བཞུགས་
པར་བྱང་ཡུ་གུར་གྱི་གནས་སུ་བྱོན། ལམ་བར་དུ་ཀིའང་ཞེས་པའི་ཆུ་ཀླུང་
ཆེན་པོ་བརྒལ་སྐབས་འདམ་བུ་ཉག་མ་གཅིག་གི་སྟེང་དུ་ཞབས་བཞག་ནས་ཆུ་
ལ་མི་འབྱིང་བར་ཕ་རོལ་ཏུ་ཐོན་པ། དམག་དཔོན་གྲུ་ལ་ཞོན་པ་ཞིག་གིས་



EE
438 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
མཐོང་ནས་དད་དེ་ལོ་རྒྱུས་བ ཤད་པ། ཀིའང་ནན་གྱི་རྒྱལ་བློན་སོགས་ཀྱིས་
ཐོས་པས་འགྱོད་པ་སྐྱེས། ཡུ་གུར་གྱི་ཕྱོགས་དེར་ཡང་། སློབ་དཔོན་བོ་བྷི་
རུ་ཙི་ལ་སོ གས་པ་རྒྱ་གར་ནག་གི་སློབ་དཔོན་མཁས་པ་མང་པོས་འཆད་ཉན་་་
རྒྱ་ཆེར་མཛད་སྐབས་ཡིན་པས། སློབ་དཔོན་འདིའི་འཕྲིན་ལས་སྤེལ་ཡུལ་གྱི་
སྐལ་ལྡན་མ་བརྙེད་པས་རེ་ཞིག་སྦས་པའི་ཚུལ་གྱིས་སྒུག་སྡོད་མཛད། སྐབས་
ཤིག་ཀིའང་ནན་གྱི་ཡུལ་ནས་ཧྭ་ཤང་ཧུའི་ཁེ་ཞེས་བྱ་བས་སློབ་དཔོན་གྱི་རྣམ་་་
ཐར་ཐོས་ནས་དད་པའི་ཤུགས་ཀྱིས་རྗེས་བསྙེགས་ཏེ་འོངས་པས་མཇལ། དེ་
དང་ཡུ་གུར་གྱི་སློབ་མ་གསུམ་སྟེ་བཞི་ལ་སྙིང་པོ་དོན་གྱི་མན་ངག་བསྟན་་་་་་
པས། གཞན་གསུམ་གྱིས་དོན་སྤྱིའི་ཚུལ་གྱིས་རྟོགས། ཧུའེ་ཁེ་གཅིག་པུས་
དོན་མངོན་སུམ་དུ་མཇལ་བས་སློབ་དཔོན་གྱིས་སྙིང་པོའི་བསྟན་པ་གཏད་་་་་
དེ༑ བདག་སྔ་མ་ཆུ་ཀླུང་བརྒལ་དུས་རྐང་རྟེན་བཅས་པའི་འད མ་བུ་ལ་ལོ་མ་
ལྔ་ཡོད་པའི་རྟེན་འབྲེལ་གྱིས། ཁྱེད་ལས་ཆིག་བརྒྱུད་ཀྱི་གཏད་རབས་ལྔ་བ་
ནས་མང་པོར་འཕེལ། དེ་ནས་ཚུགས་ཐུབ་ཀྱི་སྡེ་བ་ལྔར་འ གྱུར་རོ་ཞེས་ལུང་
བསྟན་ནས་སློབ་དཔོན་མྱ་ངན་ལས་འདས་ཚུལ་བསྟན། ཕྱིས་རྒྱ་གར་ནས་
འོངས་པ་འགའ་ཞིག་གིས། སློབ་དཔོན་གྱིས་ལྷམ་ཡ་གཅིག་ཐོགས་ནས་རྒྱ་
གར་དུ་ལོག་འགྲོ་བ་དང་ལམ་དུ་མཇལ་ཟེར་བས་ཐེ་ཚོ མ་སྐྱེས་ཏེ། སློབ་མ་
རྣ མས་ཀྱིས་སྐུ་གདུང་བཞུགས་པའི་ཟ་མ་ཏོ ག་ཕྱེ་ནས་བལྟས་ཙ་ན་ལྷམ་ལ་་་་་་
གཅི ག་ལས་ཅི་ཡང་མི་འདུག་ཟེར་རོ། །
དྷརྨ་ཞེས་པ་རྒྱ་སྐད་ལ་སྒྲ་ཉམས་པས། ཕྱིས་སུ་མི་བྱིངས་ཀྱི་ཏཱ་མོ་ཙུ་
ཤི་ཟེར་ཞིང་། ལྷམ་ཡ་གཅིག་དབྱུག་པ་ལ་བཏགས་པ་ཕྲག་པར་བཀལ་ནས།



，
ནང་བ་སངས་རྒྱས་པའི་ཆོས་ལུགས་བྱུང་ཚུལ། 439
འདམ་བུ་ཉག་གཅིག་གི་སྟེང་དུ་ཆུ་ལ་བརྒལ་བའི་རྣམ་པ་རི་མོར་འབྲི་སྲོལ་་་་་
འདུག་པའང་ལོ་རྒྱུས་འདི་ལ་བརྟེན་པར་སྣང༌། འགའ་ཞིག་ གིས་སློབ་
དཔོན་འདི་ཕ་དམ་པ་རྒྱ་གར་ཡིན་ཏེ། དེ་ཉིད་རྒྱ་ནག་ཏུ་བྱོན་པ་གྲགས་ཆེ་
ཞིང་། ཞི་བྱེད་ཀྱི་གདམས་པ་འགའ་ཞིག་ཏུ། དམ་པ་སངས་རྒྱས་ཀྱི་སྐུའི་
རྡོ་རྗེ་རྣམ་པ་འཆང་སྐབས། རྟེན་འབྲེལ་གྱིས་གལ་ཏེ་ཕྲག་པར་བཀལ་བ་ཞེས་
པའང་འདིའི་ཆ་བྱད་བྲིས་པ་དང་མཚུངས་པ་དང་། དམ་པས་ལྷམ་ཡ་གཅིག་
ཕྲག་པར་བཀལ་ནས་རྒྱ་གར་དུ་བྱོན་པའི་ལོ་རྒྱུས་ཀྱང་སྣང་བས་སོ། །ཞེས་
ཟེར། འོན་ཀྱང་ལོ་རྒྱུས་ཁུངས་མ་ལས་བཤད་པ་མ་མཐོང་བས་ཡིད་རྟོན་པ་
དཀའོ༑ ༑
སྔར་གྱི་སློབ་དཔོན་གྱིས་ལུང་བསྟན་བཞིན་ཧུའི་ཁེ་ནས་ལུ་ཙུ་ཆན་ཤིའི་་ ་
བར་སློབ་དཔོན་ལྔ་ལ་གདམས་ངག་ཆིག་བརྒྱུད་དང༌། ལྷུ་ཙུ་ཆན་ཤིས་སློབ་
མ་མང་པོ་ལ་གནང་བས་བརྒྱུད་པ་ལྔར་གྱེས་ཏེ། ལིན་གྱི་བརྒྱུད་པ། ཚོ འུ་དུང་
བརྒྱུད་པ། ཡུན་མེན་བརྒྱུད་པ། ཝེའི་ཡང་བརྒྱུད་པ། ཧྥ་ཡན་བརྒྱུད་པ་རྣ མས་
སོ༑ །དེ་དག་ལས་ལིན་གྱི་དང་། ཚོའུ་དུང་བརྒྱུད་པ་གཉིས་དེང་སང་གི་
བར་དུ་ཡོད་ལ། གཞན་གསུམ་ནི་ནུབ་པོ། །སྙིང་པོ་དོན་གྱི་བརྒྱུད་པ་འདི་
ལ་ཙུང་མེན་ཞེས་ཟེར་ཞིང་། དོན་ལ་བོད་ཀྱི་བཀའ་བརྒྱུད་པ་དང་ཕྱོགས་
མཚུངས་པ་ཕྱག་རྒྱ་ཆེན་པོ་བརྡའི་བརྒྱུད་པ་ཡིན་པར་སྣང་ངོ༌།།
བོད་དུ་བྱུང་ བའི་ཧྭ་ཤང་མ་ཧཱ་ཡཱ་ན་ཡང་ཙུང་མེན་པ་ཞིག་ཡིན་པར་་་་༌
སྣང་ཡང་། ཁོས་བཤད་པ་དང་ཙུང་མེན་པ་སྤྱིའི་ལྟ་བའི་འདོད་ཚུལ་གཉིས་
མི་ གཅིག་པར་སྣང་སྟེ། ཙུང་མེན་པ་དག་གིས་ངེས་འབྱུང་དང་བྱང་སེམས་



，
--
440 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ཀྱིས་མ་ཟིན་པའི་དགེ་བ་དང་མི་དགེ་བའི་ལས་ཀྱི་འབྲས་བུ་བདེ་སྡུག་སོ་སོར་་་
འབྱིན་ཡང་། ཐར་བ་དང་ཐམས་ཅད་མཁྱེན་པའི་རྒྱུར་མི་འགྲོ་བ་ལ་ཁྱད་
པར་མེད་པ། དཔེར་ན་སྤྲིན་དཀར་ནག་ཁ་དོག་སོ་སོར་སྣང་ཡང་ནམ་
མཁའ་སྒྲིབ་པ་ལ་ཁྱད་པར་མེད་པ་བཞིན་ནོ། །ཞེས་བཤད་པ་ཧྭ་ཤང་མ་ཧཱ་
ཡ་ནས་དབྱེ་བ་དེ་མ་ཕྱེད་པར་བཟང་རྟོ ག་དང་ངན་རྟོག་ཐམས་ཅད་འཆིང་་་
བྱེད་དུ་སྨྲས། ཙུང་མེན་གྱི་ལྟ་བ་སྒོམ་ཚུལ་གྱི་མན་ངག་ཏུ་ཅི་ཡང་མི་བྱ་གང་
ཡང་མི་བས མ་ཟེར་བའི་ཚིག་ཡོད་ ཀྱང་གནས་ལུགས་མངོན་དུ་གྱུར་པའི་ གང་
ཟག་གི་དབང་དུ་བྱས་པ་ཡིན་པ་ལ། མ་ཧཱ་ཡཱ་ནས་ལས་དང་པོ་བའི་སྐབས་
ནས་ཅི་ཡང་་ཡིད་ལ་མི་བྱེད་པས་གྲོལ་བར་སྨྲས་པ་ཡིན་པས། དེས་ན་ཧྭ་ཤང་
གཅིག་གིས་ཟེར་ལུགས་ཉེས་པས་ཧྭ་ཤང་གི་ལྟ་བ་ཐམས་ཅད་ལོག་པར་གཟུང་
མི་རུང་ངོ༌། །
དེ་ལྟར་སངས་རྒྱས་ཀྱི་བསྟན་པ་བརྒྱུད་པ་རིམ་པ་ལྔར་བྱོན་ལ། ཐང་
གི་རྒྱལ་རབས་ཀྱི་གུང་ཡུལ་གྱི་སྐབས་ཙམ་ནས། ལྟུའི་མིན་ཞེས་འདུལ་བ་
དང༌༑ ཀི་ཡོའུ་མིན་ཞེས་བ ཤད་བརྒྱུད་དང༌། ཙུང་མེན་ཞེས་སྒྲུབ་བརྒྱུད་
དེ་གསུམ་དུ་བསྡུས་པས་ཐ་སྙད་དེ་གསུམ་འབྱེད་པའི་སྲོལ་ད་ལྟའི་བར་ད་་་་་་
གྲགས་སོ།།
（༢）བོད་ནས་བྱུང་བའི་ཚུལ།
༄༅། །བོད་ནས་བྱུང་བའི་ཚུལ་ནི། ཧོར་གྱི་རྒྱལ་རབས་ཡན་ཆད་
དུ་བོད་ཀྱི་སྐྱེས་བུ་དམ་པ་རྒྱ་ནག་ཏུ་བྱོན་པ་མེད་ལ། ཆེན་པོ་ཧོར་གྱི་དུས་



441
ནང་བ་སངས་རྒྱས་པའི་ཆོས་ལུགས་བྱུང་ཚུལ།
སུ༑ ས་སྐྱ་པཎྜི་ཏ་ཀུན་དགའ་རྒྱལ་མཚན། འགྲོ་མགོན་ཆོས་རྒྱལ་འཕགས་
པ་སློབ་བརྒྱུད་དང་བཅས་པ་དང༌། ཀརྨ་པ། རང་བྱུང་རྡོ་རྗེ། རོལ་
བའི་རྡོ་རྗེ་སྟེ་གསུམ་དང་། རྙིང་མ་བ་གཡུང་སྟོན་རྡོ་རྗེ་དཔལ་རྣམས་བྱོན་
ཅིང་། ༈ ཏཱ་མིང་གི་ཡུང་ལོ་རྒྱལ་པོས་རྒྱལ་བ་ཙོང་ཁ་པ་གདན་དྲངས་
ཀྱང་མ་བྱོན་པར་སྐུ་ཚབ་ཏུ་བྱ མས་ཆེན་ཆོས་རྗེ་ཤཱཀྱ་ཡེ་ཤེས་པ་བྱོན་ཅིང་།
རྗེ་ཙོང་ཁ་པ་དང་ཀརྨ་བ་གཉིས་ཀའི་དངོས་སློབ་ཆོས་རྗེ་བཀྲ་ཤེས་དཔལ་་་་་་
ལྡན། ཀརྨ་བ་དེ་བཞིན་གཤེགས་པ་སོགས་བྱོན་ནས་བསྟན་པའི་བྱ་བ་རྒྱུ་
ཆེན་མཛད་དོ།།
བྱེ་བྲག་ཏུ་མཉམ་མེད་རི་བོ་དགེ་ལྡན་པའི་ལུགས་སྲོལ་དར་ཚུལ་ནི།
ཡུང་ལོ་རྒྱལ་པོའི་དུས་བྱ མས་ཆེན་ཆོས་རྗེ་ཕེབས་པ་ནས་བསྟན་པའི་དབུ་་་་་་
བརྙེས་ནའང་། དར་རྒྱས་ཆེ་བ་ནི། ཆེན་པོ་ཆིང་གི་དུས་སུ་བྱུང་སྟེ། གོང་
མ་ཞི་ཙུ་ཧུའང་དྷི་མུག་ཏུན་གྱི་ས་ཆར་བཞུགས་སྐབས། པཎ་ཆེན་ཐམས་
ཅད་མཁྱེན་པ་བློ་བཟང་ཆོས་ཀྱི་རྒྱལ་མཚན་གྱིས་རྒྱལ་དབང་ལྔ་བ་ཆེན་པོར།
ད་ལྟའི་མུག་ཏུན་གྱི་རྒྱལ་པོ་འདི་ལ་འབྲེལ་བགྱིས་ཏེ་སྦྱིན་བདག་ཏུ་ཁུག་་་་་་
ཕྱིས་སུ་རང་བསྟན་ལ་ཕན་པ་སྲིད་ཅེས་བསྐུལ་མ་མཛད་པས་ཐུགས་དགོངས་་
གཅིག་ཏུ་ གྱུར་ཏེ་རྒྱལ་བ་ཡབ་སྲས་གཉིས་ཀས་སྐྱེས་བཟང་པོ་དང་བཅས་པའི་
ཆབ་ཤོག་འབུལ་བར་བོང་ཆེན་པ་གཏོང་བ་གནང་བས། གོང་མ་ཆེན་ པོ་
ཐུགས་ཤིན་ཏུ་དགྱེས་ནས་སོ་སོ་ལ་གསུང་ལན་དངོས་སྐྱེས་སྤམ་མཐོ་བ་བཅས་
གནང་སྟེ་དེ་ནས་བཟུང་ཡོན་མཆོད་ཀྱི་མགོ་ཚུགས། མི་རིང་བ་ན་ཥཱན་ཅེན་
རྒྱལ་པོའི་སྲིད་ཇག་དཔོན་ལི་ཙི་ཆིང་གིས་བླངས་པའི་ཚེ། གོང་མ་ཞི་ཙུ་ཆེན་



442 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
པོའི་དབུང་གིས་ཇག་དཔོན་ཚར་བཅད་དེ་རྒྱལ་སྲིད་ཆེན་པོ་བདག་གིར་་་་་
བཞེས༑ དེ་དུས་པཎ་ཆེན་རིན་པོ་ཆེས་གོང་མ་མུན་ཏེན་དུ་བཞུ གས་སྐབས་
རིམ་གྲོ་བར་གནང་བའི་བླ་མ་གྲུབ་ཐོབ་ཅིག་ཡོད་པ་དེས་རྒྱལ་སྲིད་ཆེན་པོར་་་
དབང་མཛད་པའི་ཉི་སྐར་དུས་ཚོད་སོགས་ལུང་བསྟན་ཅིང་གྲུབ་ཐོབ་ཁོ་རང་་
ཡང་རྒྱལ་པོ་དང་ལྷན་དུ་པེའི་ཅིང་དུ་ཕེབས། གོང་མ་གསེར་ཁྲིར་བཞུགས་
རྗེས་ཆབ་སྲིད་བརྟན་པའི་ཆེད་དུ་ཕོ་བྲང་དབུས་ཀྱི་ཇིན་ཤན་ཟེར་བའི་རིའི་་་
རྩེ་མོར་མཆོད་རྟེན་བཞེངས་པའི་མདུན་དུ་ལྷ་མོ་དང་གདོང་ཅན་གཉིས་ཀྱི་་་་
རྟེན་ཐུག་གསུམ་བཙུགས། ཐུག་དེ་གསུམ་དེང་སང་རྒྱུ་མཚན་མ་ཤེས་པས་
རྒྱའི་ལུགས་ཀྱི་ཆིས་ཀན་ཟེར་བའི་ཤིང་རིང་བོ་གསུམ་དུ་བསྒྱུར་འདུག གཞན་
ཡང་ཕྱི་རོལ་གྱི་རྒྱ བ་ཏུ་ཆབ་སྲིད་ཀྱི་བསྲུང་བ་ལྟ་བུར་ལྷ་ཁང་སེར་པོ་རྟེན་་་་་་་
བཅས་བཞེངས། སྐབས་འགའ་ཞིག་ཏུ་རྟེན་འབྲེལ་གྱི་བཅོས་མཁར་གྱི་
སྟེང་ནས་རྭ་དུང་འབུད་ཅིང་བསྐོར་བ་བྱེད་པའི་སྲོལ་ཀྱང་མཛད་པ་དེང་སང་
གི་བར་དུ་སྣང་། རྒྱུ་མཚན་དེས་བླ་མ་དེ་ལ་བཀཱན་དོང་གི་ཐམ་ཀ་བླ་མའི་གོ་
ས་གནང་བ་དཔོན་བརྒྱུད་རྣམས་ཀྱིས་འཛིན་བདག་བྱེད་དོ།།
གཞན་ཡང་སོག་པོ་ཚོ་ཆེན་ཞེ་དགུ་རྣམས་ནས་ཆི་ཐོ་ཡོན་ཧུ་ཐོག་ཐུ་བླ་་་
མར་འཛིན་པས། ཁོང་གིས་བསྐུལ་ནས་ཧོར་ཆིན་གཙོས་པའི་སོག་པོ་ཕལ་
ཆེར་དང་། འཇམ་དབྱངས་ཆོས་རྗེའི་སྐུའི་སྐྱེ་བ་རྗེ་བཙུན་དམ་པ་བློ་བཟང་
བསྟན་པའི་ རྒྱལ་ མཚན་གྱི་མཛད་འཕྲིན་ལ་བ རྟེན་ནས། ཧལ་ཧ་ ཐམས་ཅད་
གོང་མར་མགོ་བཏགས་པ་སོགས་དགེ་ལུགས་པའི་བླ་མ་དེ་དག་གིས་རྒྱལ་སྲིད་
ཀྱི་ཞབས་ཏོག་ཕུན་སུམ་ཚོགས་པ་བྱས་པ་ལ་བརྟེན་ནས། གོང་མ་ཆེན་པོ་
，



，
ནང་བ་སངས་རྒྱས་པའི་ཆོས་ལུགས་བྱུང་ཚུལ། 443
རང་བསྟན་གྱི་སྦྱིན་པའི་བདག་པོ་ཐུན་མོང་མ་ཡིན་པར་གྱུར་ཅིང་། བོད་རྒྱལ་
བ་ཡབ་སྲས་དང་ཕན་ཚུན་བང་མི་གཏོང་རེས་ཀྱིས་འབྲེལ་ཇེ་ཟབ་ཏུ་ གྱུར།
རྒྱལ་དབང་ལྔ་བ་ཆེན་པོ་རྒྱལ་ཁབ་ཏུ་གདན་དྲངས་ཤིང་། ནུབ་ཕྱོགས་
མཆོག་ཏུ་དགེ་བའི་ཞིང་གི་རྒྱལ་དབང་ས་སྟེང་གི་རྒྱལ་བསྟན་ཡོངས་ཀྱི་བདག་
པོ་ཐམས་ཅད་མཁྱེན་པ་ཏཱ་ལའི་བླ་མ་བཛྲ་དྷ་ར་ཞེས་པའི་འཇའ་ས་དང་ ཤེལ་་
ཐམ་ཕུལ། གོང་མ་བདེ་སྐྱིད་རྒྱལ་པོས་ལྕང་སྐྱ་ཐམས་ཅད་མཁྱེན་པ་ངག་
དབང་བློ་བཟང་ཆོས་ལྡན་གདན་དྲངས་ཏེ་ཏཱ་ཀོ་ཤི་ཞེས་པ་ཆབ་སྲིད་ ཀྱི་བླ་མ་་
ཆེན་པོར་བསྔགས་པའི་ གསེར་ཡིག་དང་གསེར་ཐམ་ཕུལ། མཆོད་ཡོན་
གཉིས་ཀྱིས་ཕོ་བྲང་ཆེན་པོར་གཙུག་ལག་ཁང་འགའ་ཞིག་བཞེངས་ཤིང་། །
མཚོ་བདུན་དུ་ལྷ་ཁང་ཆེན་པོ་གསར་དུ་བསྐྲུན་པར་དགེ་འདུན་གྱི་སྡེ་་་་་་་་་་་
བཙུགས༑ དེ་ཉིད་ཀྱི་སྲས་གོང་མ་ཡུ་ཊིང་ཆེན་པོའི་སྐུ་རིང་ལ་ཁོ་བོ་གང་གི་
སྐྱེ་བར་སྒྲོ་བཏགས་པའི་སེམས་དཔའ་ཆེན་པོ་ཐུའུ་བཀྭན་པ་ངག་དབང་ཆོས་་
ཀྱི་རྒྱ་མཚོ་ཕོ་བྲང་གི་བླ་མ་སེར་མོ་བ་རྣམས་ལ་ལུགས་གཉིས་ཀྱི་བསླབ་བྱ་་་་་
ལེགས་པར་ སློབ་པའི་ཐམ་ཀ་བླ་མར་མངའ་གསོལ་ཞིང་ཇིང་ཟིའུ་ཆན་ཤིའ་སྟེ་
རྣམ་དག་བསླབ་ལྡན་བསམ་གཏན་གྱི་སློབ་དཔོན་ཞེས་པའི་ གསེར་ཡིག་དང་་་
ཐམ་ཀ་བསྩལ། ལྕང་སྐྱ་མཆོག་གི་སྤྲུལ་པའི་སྐུ་རྗེ་བཙུན་ཐམས་ཅད་མཁྱེན་པ་
རོལ་པའི་རྡོ་རྗེ་དགུང་ལོ་བརྒྱད་ཀྱི་ཐོག་གདན་དྲངས་ཏེ་བཀུར་སྟི་བསམ་གྱིས་
མི་ཁྱབ་པ་མཛད་ཅིང་མི་རིང་བར་ཏཱ་ཀོ་ཤིའི་བཀའ་ཐམ་གནང་། པཎ་ཆེན་
ཐམས་ཅད་མཁྱེན་པ་བློ་བཟང་ཡེ་ཤེས་ལ་འཇའ་ས་ཐམ་ཀ་ དང་ གཙང་ཕྱོགས་
ནས་ཆབ་འབངས་སྐོར་དང༌། རྒྱལ་དབང་བདུན་པ་ཐམས་ཅད་མཁྱེན་



444, ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
པ་སྐལ་བཟང་རྒྱ་མཚོར་གོང་ས་ལྔ་བའི་དུས་བཞིན་འཇའ་ས་ཤེལ་ཐམ་་་་་
གནང་༑ རྗེ་འཇམ་དབྱངས་བཞད་པའི་རྡོ་རྗེ་སོགས་བཀུར་འོས་ཀྱི་སྐྱེས་བུ་
དམ་པ་མང་པོ་ཞིག་ལ་ནོ་མིན་ཧན་གྱི་མཚན་དང་བཀའ་ཐམ་གནང་ བས་་་་་
མཚོན་བསྟན་འཛིན་གྱི་སྐྱེས་བུ་མཐའ་དབུས་ན་བཞུ པགས་པ་རིས་མེད་ལ་་་་་་་
བདག་རྐྱེན་གྱིས་ཁྱབ་པ་མཛད། དེའི་སྲས་གོང་མ་བདག་པོ་ཆེན་པོ་ཆེན་
ལུང་གིས། ལྕང་སྐྱ་ཐམས་ཅད་མཁྱེན་པ་རིགས་ཀྱི་ཅོད་པན་དུ་བཞེས་ཏེ་
མདོ་སྔགས་ཀྱི་ཆོས་མང་དུ་གསན་ཅིང་ཐུགས་ཉམས་སུ་བཞེས། གཙུག་ལག་
ཁང་དང་རྟེན་གསུམ་བགྲང་ལས་འདས་པ་བཞེངས་ཤིང༌། ཕོ་བྲང་དུ་
དགའ་ལྡན་བྱིན་ཆགས་གླིང་ཞེས་པའི་ཆོས་སྡེ་གསར་དུ་བཙུགས་ཏེ་མདོ་་་་་་་
སྔགས་རིག་གནས་ཀྱི་གྲྭ་ཚང་དང༌། ཞེ་ཧོའུ་ཞེས་པའི་ས་ཆར་ཡང་གཙུག་
ལག་ཁང་མང་པོ་དང་གྲྭ་ཚང་ཁག་མང་པོ་བཙུགས། བོད་དང་ཨ་མདོ་ནས་
སྐྱེས་ཆེན་དམ་པ་མང་པོ་གདན་དྲངས་ཤིང་མ་ཏི་པཀེ འི་ལུང་ལས་བསྩལ། །
ཁོ་བོ་ལའང་བོང་བ་གསེར་གཟིགས་ཀྱིས་བདག་རྐྱེན་ཚད་མེད་པ་དང་ཆན་་་་་
ཤིའི་བཀའ་ཐམ་གནང་། པཎ་ཆེན་ཐམས་ཅད་མཁྱེན་པ་དཔལ་ལྡན་ཡེ་ཤེས་
གདན་དྲངས་ཏེ་བསྙེན་བཀུར་དཔེ་བྲལ་དང་འཇའ་ས་ཕུལ་ཞིང་ཆོས་གསན།
བལ་བོ་གྷོརྙས་བོད་ཀྱི་བསྟན་སྲིད་ལ་གནོད་པ་བགྱིས་པ་དཔུང་གིས་ཚར་་་་་་
བཅད༑ ཉི་འོག་ཐམས་ཅད་དུ་དགེ་ལྡན་པའི་རིང་ལུགས་ གཙོ་བོར་བྱེད་
དགོས་པའི་བཀའ་ལུང་བསྒྲགས་སོ།།
དེ་ལྟར་པཎ་ཆེན་སྣང་བ་མཐའ་ཡས་ཀྱི་རྣམ་པ་ཐམས་ཅད་མཁྱེན་པའི་་
ཡེ་ཤེས་ཀྱི་གཟིགས་པས་མ་འོངས་པའི་དགོས་པ་ཁྱད་པར་ཅན་ལ་དགོངས་



ནང་བ་སངས་རྒྱས་པའི་ཆོས་ལུགས་བྱུང་ཚུལ། 445
ནས་ཇུར་ཆིད་ཀྱི་པོག་ཏོ་དགེ་ལྡན་པ་དང་ཡོན་མཆོད་དུ་འབྲེལ་བའི་རྟེན་་་་་་་
འབྲེལ་གྱི་སྒོ་འབྱེད་པར་མཛད་པ་ལ་བརྟེན་ནས། རྒྱ་ནག་གི་ཡུལ་དུ་མདོ་
སྔགས་ལྟ་སྒོམ་སྤྱོད་གསུམ་གང་ལའང་འཁྲུལ་བའི་དྲི་མ་ཕྲ་མོ་ཙམ་ཡང་མེད་་་་་
པ་རྗེ་རྒྱལ་བ་གཉིས་པའི་བསྟན་པ་རིན་པོ་ཆེ་སྐྱེ་རྒུའི་ཕན་བདེའི་འབྱུང་་་་་་་
གནས་སུ་དཔག་བསམ་གྱི་ཤིང་བཞིན་དུ་རྒྱས་ཤིང་ཉི་མའི་དཀྱིལ་འཁོར་ལྟར་་་
གཟི་བརྗིད་ལྷམ་མེར་འ བར་གྱུར་ཏོ། །
དམ་ཆོས་འཛིན་པའི་སྨོན་ལམ་སྟོ བས་རྒྱས་པའི། །སྐྱེས་མཆོག་དུ་
མས་འཕགས་ཡུལ་ཆོས་མཛོད་ལ། །རང་རང་བློ་ཡི་ནུས་པས་ཐེག་ཚད་ཀྱི།
གཞུང་མང་རིན་ཆེན་ཙི་ནའི་ཡུལ་དུ་བླངས། །མཁས་དང་གྲུབ་པའི་ནོར་
གྱིས་ཕྱུག་པ་ཡི། །པཎ་གྲུབ་ཆོས་ཀྱི་ཚོང་དཔོན་དུ་མ་ཡང་། །མདོ་རྒྱུད་
མན་ངག་འདོད་རྒུའི་དབྱིག་ཐོགས་ནས། །ལྷག་བསམ་གོམ་སྟབས་བསྐྱོད་
པས་ཡུལ་འདིར་ལྷགས། །ཚུལ་དེས་ཤར་ཕྱོ གས་གདུལ་བྱའི་འཇིག་རྟེན་དུ།།
དམ་པའི་ཆོས་ཀྱི་འབྱོར་བ་རབ་རྒྱས་པས། །སྐྱེ་རྒུ་ཀུན་གྱི་རེ་བའི་ལག་པ་
ནི༑ ༑ གཏན་འདུན་ནོར་བུའི་དཔལ་གྱིས་བརྒྱན་པར་གྱུར། །གསལ་གསལ་
ཆོས་ཀྱི་དབྱིངས་ལས་རྟོག་མེད་དུ། །གང་གང་གདུལ་བྱའི་སྐལ་བའི་རྫིང་
བུ་ནང༌། །དེ་དེར་འགོག་པ་མེད་པར་འཆར་བ་ཡི། །ཟབ་ཟབ་སངས་
རྒྱས་འཕྲིན་ལས་ཟླ་སྣང་མཚར། །ཡིག་ཚང་དུ་མའི་བརྗོད་བྱའི་ཚོན། །བློ་
གྲོས་པིར་གྱིས་འཐུང་བ་ལས། །ངོ་མཚར་གཏ མ་གྱི་རི་མོ་འདི། །བློ་མིག་
ཅན་ལ་གཟིགས་མོར་བྲིས།།
གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་ལེགས་བཤད་



446 ལེའུ་གསུམ་པ། མ་ཧཱ་ཙི་ནའི་ཡུལ་དུ་རིག་བྱེད་དང་གྲུབ་མཐའ་བྱུང་ཚུལ།
ཤེལ་གྱི་མེ་ལོང་ལས། རྒྱ་ནག་གི་ཡུལ་དུ་ནང་བ་སངས་རྒྱས་པའི་ཆོས་ལུགས་
བྱུང་ཚུལ་བཤད་ཟིན་ཏོ།། །།



ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
447
ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་
གྲུབ་མཐའ་བྱུང་ཚུལ།
༄༅། །རྒྱལ་བའི་འཕྲིན་ལས་གདུལ་བྱའི་བགོ་སྐལ་དང་། །འཚམས་
པར་འཇུག་པའི་ངོ་མཚར་རོལ་མོ་ལས། །ཆེན་པོ་ཧོར་དང་ལི་ཡུལ་ཤམྦྷ་
ལར༑ ༑ ཕན་བདེའི་འབྱུང་གནས་ཐུབ་བསྟན་བྱུང་ཚུལ་གླེང་།།
ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ་ནི། དེ་ཡང་ཁ་
ཆེ་དང༌། བལ་ཡུལ་དང༌། པར་སིག་དང་། ཙམ་པ་ཀ་དང༌། །
སྤྲེའུ་དང༌། གསེར་མིག་དང་། རུག་མ་དང་། རམ་མ་དང༌། ཟངས་
གླིང་དང༌། སིངྒ་ལའི་གླིང་དང༌། པྲི་ཡང་ཀུའི་གླིང་དང་། ཡ་མུ་ནའི་
གླིང་དང༌། གསེར་གླིང་དང་། ཟླ་བའི་གླིང་དང་། མ་ཁ་དང་། ཁ་ཤ་
དང༌༑ ཀྱི་ལྗང་དང༌། ཞང་ཞུང་དང༌། བྲུ་ཤ་ དང་། འ་ཤ་དང༌། བུ མ་
པ་དང༌། ཟ་ཧོར་དང༌། མི་ཉག་དང༌། འཇང་ཡུལ་དང༌། ཡུ་གུར་
དང༌། ཐོ་གར་དང༌། ཨོ་རྒྱན་དང༌། འགྲོ་ལྡིང་བའི་ཡུལ་དང་། ལོད་
པའི་ཡུལ་དང་། ཙོ་ལ་དང༌། ཀ་ལིང་ཀ་ལ་སོགས་པའི་ཡུལ་ཆེ་ཆུང་མང་
པོ་ནས་སངས་རྒྱས་ཀྱི་ཆོས་ཐེག་པ་གསུམ་ཚང་བ་དང༌། མ་ཚང་བ་ཅི་རིགས་
པ་དང༌། ཡུལ་དེའི་འགྲོ་བ་ཐུན་མོང་དང་། ཐུན་མོང་མ་ཡིན་ པའི་གདུལ་བྱ་



448 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
ཁོ་ནའི་སྤྱོད་ཡུལ་ཅི་རིགས་པའི་ཚུལ་གྱིས་དར་བ་དང་ནུབ་པ་སྣ་ཚོགས་ཡོད་་་
པར་བཤད་ལ། དེ་དག་ཏུ་ལྟ་བ་ངན་པའི་རིགས་ཀྱང་དུ་མ་ཡོད་ངེས་པས།
དེ་རྣམས་མཐའ་དག་པ་ནི་བརྗོད་ཀྱིས་མི་ལངས་སོ།།
དེས་ན་འདི ར་སོག་ཡུལ་དང༌། ལི་ཡུལ་དང༌། ཤ་ལྷ་ལ་རྣམས་སུ་
ཆོས་དར་བའི་ཚུལ་མདོ་ཙམ་བརྗོད་ན། འདི་ལ་གསུམ་ལས།
༡ སོག་ཡུལ་དུ་བསྟན་པ་དར་བའི་ཚུལ།
༄༅། །སོག་ཡུལ་དུ་དར་བའི་ཚུལ་ནི། ཡུལ་འདིར་རྒྱ་གར་གྱི་པཎ་
གྲུབ་སོགས་བྱོན་ནས་བསྟན་པའི་སྲོལ་ཕྱེ་བའི་ལོ་རྒྱུས་མི་འདུག་པས། ཆོས་
ཀྱི་ཐོག་མ་བོད་ནས་བྱུང་བ་ཡིན་ལ། དེ་ཡང་དང་པོ་བྱུང་བ་ནི། ས་སྐྱ་
བའི་ཆོས་ལུགས་ཡིན་ཏེ། སྟོབས་ཀྱི་འཁོར་ལོས་བསྒྱུར་བ་ཆིང་གི་སི་བོད་
དུ་བྱོན། མངའ་རིས་སྐོར་གསུམ། དབུས་གཙང་རུ་བཞི། ལྷོ་ཁམས་སྒང་
གསུམ་ཐམས་ཅད་དབང་དུ་བསྡུས། གཙང་དུ་མི་སྣ་བཏང་སྟེ་ ས་ཆེན་ཀུན་
དགའ་སྙིང་པོ་ལ་འབུལ་ནོད་སོགས་བགྱིས་ཤིང་མཆོད་ཡོན་དུ་གྱུར། སླད་
ནས་སོག་ཡུལ་དུ་གདན་འདྲེན་པའི་ཞུ་བ་ཕུལ། རྟེན་གསུམ་འགའ་ཞིག་
གདན་དྲངས། དེ་ལ་བརྟེན་ནས་སོག་པོ་ཐམས་ཅད་བསྟན་པ་ལ་དད་པར་
གྱུར་ཏེ་དཀོན་མཆོག་མཆོད་པའི་མགོ་ཚུགས། དགེ་བསྙེན་སོགས་ཀྱི་སྡོམ་པ་
ལེན་པའང་བྱུང་ནས་བསྟན་པའི་དབུ་བརྙེས་སོ། །
འདི་སངས་རྒྱས་འདས་ལོ་ལྕགས་འབྲུག་ལ་འདོད་པའི་ལུགས་ལྟར་ན།



449
-
--
1
སོག་ཡུལ་དུ་བསྟན་པ་དར་བའི་ཚུལ།
ལོ་དེ་ནས་ཉིས་སྟོང་གྱ་བདུན་དང༌། མེ་ཡོས་ལ་འདོད་པ་ལྟར་ན་ལོ་ཉིས་
སྟོང་ཞེ་གཅིག་པ་རབ་བྱུང་བཞི་བའི་མེ་ཡོས་ལོ་ཡིན་ལ། ལོ་དེ་ནས་རབ་བྱུང་
བཅུ་གསུམ་པའི་ལྕགས་འབྲུག་བར་ལོ་ལྔ་བརྒྱ་དང་གསུམ་འདས་སོ།།
ཆིང་གིས་ཚ་བོ་གུ་ཡུག་དང་གུ་ཏན་སྤུན་གཉིས་ཀྱིས་ལང་གྲུའུ་ཕྱོགས་་་་
སུ་ཁམས་ཀྱི་རྒྱལ་ པོ་བྱེད་སྐབས། གུ་ཏན་གྱིས་ས་སྐྱ་པཎ་ཆེན་གྱི་སྙན་པ་ཐོས་
ནས་བོད་དུ་མི་སྣ་བཏང་སྟེ་སོག་ཡུལ་དུ་གདན་འདྲེན་པའི་ཞུ་བ་ཕུལ་བས། །
ས་པཎ་ལ་སྔ་མ་རྗེ་བཙུན་གྲགས་རྒྱལ་གྱིས། ཁྲའི་ཞྭ་དང་ཕག་སྣའི་ལྷམ་གྱོན་
པའི་ས་མཐའི་མི་གདན་འདྲེན་པ་འོང་ཚེ། དེར་བྱོན་ན་བསྟན་འགྲོའི་
དོན་འབྱུང་བའི་ལུང་བསྟན་ཡོད་པ་དང་འགྲིགས་པས་ཞལ་བཞེས་མཛད་དེ།
དབོན་པོ་འཕགས་པ་དང་ཕྱག་ན་བཅས་བྱོན་པ་རབ་བྱུང་བཞི་བའི་མེ་འབྲུག་
ལོ་རྒྱལ་པོ་གུ་ཏན་དང་ཞལ་འཛོམ། རྒྱལ་པོ་ས་བདག་གི་ནད་ཀྱིས་ཐེབས་
པ་པཎ་ཆེན་གྱིས་སེང་གེ་སྒྲའི་སྒོ་ནས་ནད་ལས་སྒྲོལ་བར་མཛད། རྒྱལ་པོ་
འཁོར་བཅས་ལ་དགྱེས་པ་རྡོ་རྗེའི་དབང་གནང་ཞིང་། རྫུ་འཕྲུལ་སྣ་ཚོགས་
བསྟན་ནས་དད་པར་བྱས། དེ་ཡན་ཆད་སོག་པོ་ལ་ཡི་གེ་མེད་པ་ལ། ས་
པཎ་གྱིས་ཡི་གེ་གསར་བ་བཟོ་བར་བཞེད་པ་ན། བུད་མེད་ཅིག་གིས།
པགས་པ་མཉེད་པའི་ཤིང་སོག་ལེའི་ཁ་ལྟ་བུ་ཞིག་ཐོགས་པ་གཟིགས་ནས།
སོག་ཡིག་དེའི་དབྱིབས་ཅན་བཟོས་ཏེ། ཨ་ཨེ་ཨི། ན་ནེ་ནི། ས་སེ་སི།
ཧ་ཀེ་ཁི། གྷ་གྷེ་གྷི། མ་མེ་མི། ལ་ལེ་ལི། ར་རེ་རི། འ་འེ་འི། ཏ་ཏེ་
ཏི། ཐ་ཐེ་ཐི། ཙ་ཙེ་ཙི། ཚ་ཚེ་ཚི། ཡ་ཡེ་ཡི། ལ་ཝེ་ཝི་རྣམས་ཕོ་མོ་མ་
ནིང་ངམ་སྒྲིམ་ལྷོད་ཞན་གསུམ་དུ་བསྡུས་ནས་ཀློག་པའི་སྲོལ་བཏོད། ལྕགས་



450 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
ཕག་ལོ་ས་པཎ་དང་རྒྱལ་པོ་གཉིས་ཀ་གཤེགས་པས། ས་པཎ་གྱི་སྐུ་གདུང་
ལང་གྲུའི་མཁར་གྱི་ཕྱིའི་སྤྲུལ་པ་སྡེའི་མཆོད་རྟེན་གྱི་ནང་ན་བཞུགས་ཞེས་་་་་
གྲ གས་སོ།།
དེ་རྗེས་མུང་ཁེ་རྒྱལ་པོའི་དུས་ཀརྨ་པཀི་སོགས་བྱོན། མུང་ཁེའི་
གཅུང་ཧུ་བི་ལའི་ཚེ་ཆེན་ཧན་མངའ་ཐང་ཤིན་ཏུ་རྒྱས་ཏེ། རྒྱ་བོད་ཧོར་
གསུམ་དང་རྒྱ་གར་གྱི་ཕྱེད་ཙམ་ཁ་ཆེའི་མཐའ་ཚུན་ཆད་དབང་དུ་བསྡུས།
བོད་ནས་ས་པཎ་གྱི་དཔོན་པོ་འཕགས་པ་བློ་གྲོས་རྒྱལ་མཚན་སྤྱན་དྲངས་ནས་
ཆུ་གླང་ལོ་རྒྱལ་པོ་དང་ཞལ་འཛོ མ། རྒྱལ་པོས་ཆོས་ཀྱི་དྲི་བ་བགྱིས་ཏེ་དད་
པར་གྱུར། འོན་ཀྱང་དེའི་སྔོན་དུ་ཀརྨ་པཀི་ལ་དད་པས། ལུང་གི་ཡོན་ཏན་
འ ཕ གས་པ་ཆེ་རུང་། རྟོགས་པའི་ཡོན་ཏན་བླ་མ་རྒྱ་ཕོ་མཐོ་བ་འདྲ་ཞེས་རྒྱལ་
པོས་ལྐོག་ཏུ་གླེང་བ་བཙུན་མོ་མཛེས་མ་བཟང་མོ་ཞེས་བྱ་བ་བླ་མ་འ ཕ གས་ པ་་
ལ་དད་པ་དེས་བླ་མ་འཕགས་པ་ལ་ཞུས་ཤིང་། རྒྱལ་པོ་ཡིད་ཆེས་པའི་
ཆེད་དུ་པཀྴི་དང་རྫུ་འཕྲུལ་འགྲན་པར་གསོལ་བ་བཏབ་པ་བཞིན་ཞལ་གྱིས་་་་
བཞེས། རྒྱལ་པོ་སོགས་ཀྱི་མདུན་སར་པཀིས་ནམ་མཁར་སྐྱིལ་ཀྲུང་བཅའ་
བ༑ རི་ལ་ཐོལ་བྱུང་དུ་འགྲོ་བ་སོགས་བསྟན་པ་ལ། འཕགས་པས་རང་གི་
ཡན་ལག་ལྔ་བཅད་ཅིང་སོ་སོར་བསྒྱུར་བ་རྒྱལ་བ་རིགས་ལྔར་གྱུར་པ། སླར་
ཡང་འཕ གས་པའི་སྐུར་གྱུར་པ་སོགས་རྫུ་འཕྲུལ་བསྟན་ཞེས་ཡི་གེ་འགའ་ཞིག་་
ཏུ་སྣང་ཞིང༌། དེབ་སྔོན་ལས། ཧུ་པི་ལི་པཀི་དང་མཇལ་ནས། བོད་ཡུལ་
སོགས་གང་བདེར་ཆོས་སྤྱོད་ཅིང་། ངེད་ལ་སྨོན་ལམ་བཟང་པོ་ཐོབ་ཅེས་
ཞུས་ཏེ་འཇའ་ས་བཟང་པོ་བསྒྲགས། ཞེས་པ་ཙམ་ལས་མི་འབྱུང་ངོ་། །
སྒྲ



སོག་ཡུལ་དུ་བསྟན་པ་དར་བའི་ཚུལ།
451
ལང་གྲུའི་མཁར་ནང་དུ་ཀརྨ་ལི་ཤིའི་མཆོད་རྟེན་བྱ་བ་ཞིག་ཡོད་པ་འདི་ཀརྨ་་་
པཀིའི་མཆོད་རྟེན་ཡིན་པ་ལ། སྐད་ཟུར་ཉམས་ནས་ཀརྨ་ལི་ཤིའི་མཆོད་
རྟེན་དུ་གྲགས་སོ། །ཞེས་དམ་པ་འགའ་ཞིག་ གིས་གསུངས་པ་ལྟར་ན།
ཀརྨ་པཀྱི་གནས་འདིར་སྐུ་མྱ་ངན་ལས་འདས་པ་གོར་མ་ཆག་ཀྱང་། དེབ་
སྔོན་སོགས་སུ་བོད་དུ་བྱོན་པའི་ལོ་རྒྱུས་འདུག་གོ ། །
རྒྱལ་པོས་རེ་ཞིག་འཕགས་པ་ལ་དབང་མ་ཞུས་པར། ཐོག་མར་བཙུན་
མོ་ལ་ཀྱེ་རྡོར་གྱི་དབང་ཞུར་བཅུག་སྟེ། དམ་ཚིག་ཅི་འདྲ་དགོས་པ་འདུག་
ཅེས་དྲིས་པར། བཙུན་མོས་དམ་ཚིག་རྣ མས་སྨྲས་པ་ལ། རྒྱལ་པོ་ན་རེ།
དམ་ཚིག་གཞན་རྣམས་བསྲུང་ནུས་ཀྱང་། བླ་མའི་བཀའ་ལས་མི་འདའ་བ་
ངེད་རྒྱལ་པོ་ཆེན་པོ་ཡིན་པས་མི་ནུས་ཟེར་བ་ལ། བཙུན་མོས་འཇིག་རྟེན་གྱི་
བྱ་བའི་ཕྱོགས་ལ་རྒྱལ་པོ་དང༌། ཆོས་ཕྱོ གས་ལ་བླ་མ་གཙོ་བོ་བྱས་ཆོག་སྨྲས་
པས། རྒྱལ་པོའི་ཐུགས་ལ་འ ཐད་པར་ གྱུར་ཏེ། དམ་ཚིག་ཐུབ་པའི་འཁོར་
ཉེར་བཞི་དང་བཅས་པས་དགྱེས་པ་རྡོ་རྗེའི་དབང་ཉན། དབང་ཡོན་དུ་
གསེར་གྱི་མཎྜལ་ཆེན་པོ་གཉིས་ཀྱི་གཅིག་ལ་མུ་ཏིག་བུ་ག་མེད་པ་ལུག་རིལ་་་་་
ཙམ་སྤུངས་པའི་ཚོམ་བུ་བཀོད་པ་དང༌། གཅིག་ལ་གསེར་གྱི་རི་གླིང་སོགས་
བཀོད་པ་དང༌། གཞན་ཡང་རྟ་དྲེལ། རྔ་མོང་། གསེར། དངུལ།
གོས་དར་བསམ་གྱིས་མི་ཁྱབ་པའི་འབུལ་བ་ཕུལ་ཞིང༌། རྒྱ་ནག་སྐད་དུ་
ཤིང་ཤིང་ཏཱ་ཀོ་ཤྲཱི་སྟེ་ཁམས་གསུམ་ཆོས་ཀྱི་རྒྱལ་ པོ་ཞེས་པའི་མཚན་གསོལ།
གྲོང་ཁྱེར་ལི་ཤིམ་གྱི་ས་ཆ་ཡུལ་མི་དང་བཅས་པ་དང༌། ཕྱིས་སུ་རིམ་ པས་ བོད་
ཆོལ་ཁ་གསུམ་ཡོངས་སུ་རྫོགས་པ་འབངས་སུ་ཕུལ། རྒྱལ་པོས་བོད་ཀྱི་བནྡེ་



452 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
ཐམས་ཅད་ཆོས་ལུགས་ས་སྐྱ་བ་བྱེད་དགོས་པའི་ལུང་སྒྲོགས་ཟེར་བ་ལ། །
འཕ གས་པ་རིན་པོ་ཆེས། རང་རང་ གིས་སྔོན་ནས་དར་བའི་ཆོས་ལུགས་སུ་
གནས་ན་ལེགས་ཚུལ་གསུངས་པས་བཏང་སྙོམས་སུ་བཞག་གོ །
འཕགས་པ་རིན་པོ་ཆེ་ཤིང་གླང་ལོར་བོད་དུ་བྱོན། རབ་བྱུང་ལྔ་བའི་
ས་སྦྲུལ་ལོ་སླར་ཡང་ཧོར་ཡུལ་དུ་ཕེབས། ལྕགས་རྟ་ལོར་སོག་ཡིག་འཁོར་མ་གྲུ་
བཞི་བཟོས་ཤིང་། འཆད་ཉན་དང་སྒོམ་སྒྲུབ་སོགས་བྱེད་པའི་སྲོལ་བཙུགས་
ཏེ་བསྟན་འགྲོའི་དོན་རྒྱ་ཆེན་པོ་མཛད། རྒྱལ་པོས་རྒྱ་གར་ནས་སངས་རྒྱས་
ཀྱི་རིང་བསྲེལ་སོགས་རྟེན་གསུམ་མང་པོ་སྤྱན་དྲངས་ཏེ་གཙུག་ལག་ཁང་་་་་་་་
བཞེངས་ཤིང་དགེ་འདུན་གྱི་སྡེ་བཙུགས་ནས་བསྟན་པ་དར་བར་བྱས་སོ། །
འོན་ཀྱང་འཁོར་ཡིག་གིས་སོག་སྐད་དུ་ཆོས་བསྒྱུར་མ་ཐུབ་པས། སོག་
པོ་རྣམས་ཀྱིས་ཆོས་འདོན་པའི་ཚེ་ཡུ་གུར་སྐད་ཀྱིས་འདོན་པ་ལ། ཨོལ་རྗེའི་
རྒྱལ་ པོའི་དུས་སུ་ས་སྐྱ་བ་ཆོས་ཀྱི་འོད་ཟེར་བྱ་བ་བྱོན་ནས་སྔར་ས་པཎ་གྱིས་་་
བཟོས་པའི་ཡི་གེ་ལ་ཡི་གེ་མཇུག་མ་ཅན་མང་པོ་བསྣན་ནས་ཆོས་བསྒྱུར་ཐུབ་་་
པ་མཛད། ཕྱིས་སུ་ཧའི་སན་ཁུ་ལུག་རྒྱལ་པོའི་དུས་གཟུངས་གྲྭ་ལྔ་སོགས་
བཀའ་བསྟན་བཅོས་སོག་སྐད་དུ་བསྒྱུར། སོ་ཡན་ཐུའི་རིང་ལ་སྣར་ཐང་
རིག་རལ་གྱི་སློབ་མ་འཇམ་དབྱངས་ཧོར་ཡུལ་དུ་བྱོན། འདི་སྣར་ཐང་དུ་
ཡོད་དུས་འབག་གྱོན་ནས་རིག་རལ་དངངས་པར་ བྱས་པས་བླ་མ་ཐུགས་མི་་་་
མཉེས་པར་ཡོད་པ་ལ། སོག་ཡུལ་ནས་བཀའ་འགྱུར་བཞེངས་ཐེབས་ཀྱི་ཡོ་
བྱད་ཚན་ཆེན་བསྐུར་ཞིང་། ཁྱད་པར་དུ་རྒྱ་སྣག་བཟང་པོ་སྒམ་ཆུང་གང་ཕུལ་
བས་བླ་མའང་མཉེས། ཆ་རྐྱེན་བསྐུར་བ་དེས་བཀའ་འགྱུར་བཞེངས་པ་སྣར་
་



，
སོག་ཡུལ་དུ་བསྟན་པ་དར་བའི་ཚུལ།
453
ཐང་གི་འཇམ་དབྱངས་ལྷ་ཁང་དུ་བཞུགས་སུ་གསོལ་ཞིང་། དེ་ལ་མ་ཕྱི་བྱས་
ཏེ་བཀའ་འགྱུར་མང་དུ་འཕེལ་ལོ།།
དེ་རྗེས་ཞིག་ཀརྨ་བ་རང་བྱུང་རྡོ་རྗེ་བྱོན་ནས་ཧོར་གྱི་རྒྱལ་པོ་ཞིག་ལ་་་་་
དབང་བསྐུར་ཟེར་ཏེ། ཅི་ཡ་ཐུ་རྒྱལ་ པོ་ཡིན་ནམ་སྙམ། ཐོ་གཱན་ཐུ་མེར་
གྱིས་ཀརྨ་བ་རོལ་བའི་རྡོ་རྗེ་གདན་དྲངས་པ་དེ་ཉིད་དགུང་ལོ་བཅུ་དགུ་བ་ས་་་
ཕོ་ཁྱིའི་ལོ་བྱོན། ཆིང་གིར་ནས་ཨེརྟི་ནི་ཆོག་ཐུའི་ བར་ རྒྱལ་ པོ་བཅུ་བཞིའི་
རིང་ལ་ས་ཀར་གྱི་བླ་མ་མང་དུ་བྱོན་འདུག་ཅིང་། རྒྱལ་པོས་ཏིའི་ཤིར་
བཀུར་བའང་ཁ་ཤས་བྱུང་འདུག ། །
དགེ་ལྡན་པ་དང་ཡོན་མཆོད་དུ་འབྲེལ་ཚུལ་ནི། ཐུ་མེད་ཀྱི་ཨ་ལ་ཐན་
ཧན་གྱི་དུས་རྒྱལ་དབང་གསུམ་པ་བསོད་ནམས་རྒྱ་མཚོ་སོག་ཡུལ་དུ་བྱོན། །
སོག་པོ་རྣམས་ཀྱིས་ཨོ་གོང་མཆོད་པའི་ཆེད་དུ་སྲོག་གཅོད་མང་པོ་བྱེད་པའི་་་
སྲོལ་བཅད། ཞྭ་སེར་གྱི་བསྟན་པའི་སྲོལ་བཙུགས། རྒྱལ་དབང་དེ་ཉིད་
སོག་ཡུལ་དུ་མྱ་ངན་ལས་འདས་པའི་སྤྲུལ་སྐུ་རྒྱལ་དབང་བཞི་བ་ཡོན་ཏན་རྒྱ་་་
མཚོ་སོག་ཡུལ་དུ་སྐུ་འཁྲུངས་པས་ལྷག་པར་སོག་ཡུལ་དུ་བསྟན་པ་དར་བ་ལ་་་
སྨན་པར་གྱུར། སོག་པོ་ཐམས་ཅད་དགེ་ལྡན་པའི་སྦྱིན་བདག་དུ་གྱུར།
དེ་རྗེས་ཤི་རེ་ཐུ་གུ་ཤིས་ཡུམ་གསུམ་སོག་སྐད་དུ་བསྒྱུར། ཆ་ཧར་ལེགས་ལྡན་
ཧུ་ཐོག་ཐུའི་དུས་ཀུན་དགའ་འོད་ཟེར་གཙོས་པའི་ལོ་ཙཱ་བ་མང་པོས་བཀའ་་་་
འགྱུར་ཡོངས་སུ་རྫོགས་པ་སོག་སྐད་དུ་བསྒྱུར། སོག་པོའི་རྒྱལ་ཕྲན་ཐ་མ་
ལེགས་ལྡན་གྱིས་རང་སྲིད་རང་གིས་ཉམས་པར་བྱས་ཏེ་ཧོར་གྱི་རྒྱལ་རབས་་་་
རྫོགས་པར་ གྱུར་ནའང་། བདེ་སྐྱིད་རྒྱལ་པོའི་དུས་སོག་ཡིག་གི་བཀའ་འགྱུར་



4.54 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
ཞུ་དག་མཛད་ནས་དཔར་དུ་བསྒྲུབས། འཇམ་དབྱངས་གོང་མ་ཆེན་ལུང་
རྒྱལ་པོའི་བཀས་བསྟན་འ གྱུར་ཡོངས་སུ་རྫོ གས་པ་སོག་སྐད་དུ་བསྒྱུར་ནས་་་་
དཔར་དུ་བསྒྲུབས། འདི་དུས་ལྕང་སྐྱ་ཐམས་ཅད་མཁྱེན་པ་རོལ་བའི་རྡོ་རྗེས་
སོག་སྐད་དུ་ཆོས་བསྒྱུར་བ་ལ་མེད་མི་རུང་གི་དག་ཡིག་མཁས་པའི་འབྱུང་་་་་་
གནས་ལྗགས་རྩོམ་མཛད་པ་ཕྱིས་ཀྱི་སྒྱུར་བྱེད་རྣམས་ལ་གསུང་རབ་ཀྱི་བརྡ་་་་
དོན་བལྟ་བའི་མིག་ཏུ་ གྱུར་ཏོ།།
ཧལ་ཧའི་ཡུལ་དུ་ཨ་སུ་ཐའི་རྒྱལ་པོས་བསོད་ནམས་རྒྱ་མཚོ་སོག་ཡུལ་དུ་
བྱོན་དུས་མཇལ། ཨེརྟེ་ནི་ཇོ་བོའི་གཙུག་ལག་ཁང་བཞེངས། དེའི་ཚ་བོ་
རྡོ་རྗེ་ཐུ་ཤི་ཡེ་ཐུ་ཧན་གྱི་སྲས་སུ་ཏཱ་ར་ན་ཐའི་སྐྱེ་བ་རྗེ་བཙུན་དམ་པ་བློ་བ ཟང་
བསྟན་པའི་རྒྱལ་མཚན་འཁྲུངས། ཧལ་ཧ་ཚོ་བདུན་ཡོངས་ཀྱི་གཙུག་རྒྱུན་དུ་
གྱུར། འཇམ་དབྱངས་ གོང་མ་ཆེན་པོས་ཀྱང་བཀུར་སྟི་གཟེངས་བསྟོད་ཤིན་
ཏུ་ཆེ་བ་མཛད། རི་བོ་དགེ་རྒྱས་གླིང་གི་དགོན་པ་བཏབ། དེ་ནས་སྤྲུལ་
པའི་སྐུ་རིམ་པར་བྱོན། ཡང་པཎ་ཆེན་བློ་བཟང་ཆོས་རྒྱན་དང༌། རྒྱལ་དབང་
ལྔ་བའི་སློབ་མ་ཛ་ཡ་པཎྜི་ཏ་བློ་བཟང་འཕྲིན་ལས་ དང་། ཨེར་ཏེ་ནི་པཎྜི་ཏ་བློ་
བཟང་བསྟན་འཛིན་གཉིས་ཀྱིས་ཀྱང་དགོན་པ་བཙུགས་ནས་བསྟན་པའི་བྱ་་་༌
བ་རྒྱ་ཆེར་མཛད། དེ་ནས་བཟུང་ཧལ་ཧའི་ཡུལ་དུ་སྐྱེས་བུ་དམ་པ་དང༌།
དགེ་འདུན་གྱི་སྡེས་ཡོངས་སུ་གང་སྟེ་བཤད་སྒྲུབ་ཀྱི་བསྟན་པ་རྒྱས་པར་གྱུར།
ཐོར་སྤྲོད་ཀྱི་ཡུལ་དུ་བྱང་སེམས་སྦྱོར་ལམ་པར་གྲགས་པ་སྒོ་མང་དཔོན་
སློབ་དོན་གྲུབ་རྒྱ་མཚོ་བྱོན་ནས་བསྟན་པའི་སྲོལ་བཙུགས་ནའང་། ཨོ་རོ་
སུའི་མངའ་འོག་ཏུ་སོང་བས་ཧ་ཅང་འཕེལ་རྒྱས་མ་བྱུང་བས། དུས་ཕྱིས་ཨོ་



སོག་ཡུལ དུ་བསྟན་པ་དར་བའི་ཚུལ། 4.55
རོ་སུའི་འོག་ནས་ཐོན་ཏེ་འཇམ་དབྱངས་གོང་མའི་མངའ་ཞབས་སུ་ཚུད།
དཔོན་ཁག་རྣམས་སོ་སོར་ཕྱོགས་ཐ་དད་དུ་བགོས་ནས་འཁོད་ཅིང་བསྟན་པ་་
རིན་པོ་ཆེ་གུས་མཆོད་ལྷུར་ལེན་པར་བྱེད་དོ།།
ཨོ་རོད་ད མ་ ཨོས་ལོང་ལ་ཚོ་བ་བཞི་ཡོད་པ་ལས། རྒྱལ་སྲིད་ཧོ་ཤོད་
ཀྱིས་འཛིན་བཞིན་པ་ཡིན་ཀྱང་། ཨོ་རོ་སུའི་རི གས་ལས་སོན་པ་པོ་ཤོག་ཐུ་
ཧན་སྟོབས་འབྱོར་རྒྱས་པས། ཧོ་ཤོད་ཆེ་ཆེན་ཧན་གྱི་རྒྱལ་སྲིད་འཕྲོགས་ནས་
ཨོ་རོད་ཀྱི་རྒྱལ་ཁམས་ཡོངས་ལ་དབང་བསྒྱུར། མདོ་སྔགས་ཀྱི་གྲྭ་ཚང་མང་
དུ་བཙུགས། དེའི་རྗེས་སུ་ཨེརྟི་ནི་ཇོ་རིག་ཐུ་ཧུང་ཐས་ཅི་ཚེ་དབང་རབ་
བརྟན་རྒྱལ་བསྟན་སྤྱི་དང་ཁྱད་པར་དུ་དགེ་ལྡན་རིང་ལུགས་ལ་ཡིད་ཆེས་ཀྱི་
དང་བ་ཐོབ་སྟེ། བཀྲ་ཤིས་ལྷུན་པོ་ནས་སྔགས་ཆེན་དགེ་ལེགས་རབ་རྒྱས་
དང་དཔལ་འབྱོར་རྒྱ་མཚོ་གཉིས་རིམ་པར་སྤྱན་དྲངས། དེ་རྗེས་འབྲས་
སྤུངས་ནས་ཝ་ཤུལ་བ་ བསྟན་པ་རབ་རྒྱས་སོགས་མཁས་པ་མང་པོ་སྤྱན་དྲངས་
ཏེ་ཁྱིམ་པ་རྣམས་བསྙེན་གནས་ལ་བཀོད། དགེ་ཚུལ་སློང་རྣམས་ལ་བསླབ་
བྱ་གནམ་རྩེ་ལྡིང་མ་གཉིས་འཛིན་དུ་བཅུག་ནས་འདུལ་ཁྲིམས་གཙང་མ་་་་་་་
བཙུགས། མཚན་ཉིད་ཀྱི་བ ཤད་གྲྭ་མ་ཚུགས་ཀྱང་ལམ་རིམ་ཆེ་ཆུང་གི་
འཆད་ཉན་གཙོ་བོར་བྱས། དགེ་ཚུལ་སློང་རེ་རེ་ལ་འབངས་ཁྱིམ་ཚང་
གསུམ་རེ། རྔ་མོང་དྲུག་རེ། རྟ་ནོར་བཞི་བཅུ་རེ། ལུག་ཉིས་བརྒྱ་རེའི་
བདག་རྐྱེན་མཛད་པ་སོགས་བསྟན་པ་ལ་བསྙེན་བཀུར་བོད་ཀྱི་མངའ་བདག་་་
ཁྲི་རལ་དང་མཚུངས་པ་མཛད། དེའི་རྗེས་སུ་དེ་ཉིད་ཀྱི་སྲས་དགའ་ལྡན་ཚེ་
རིང་དབང་པོས་བཀྲ་ཤིས་ལྷུན་པོ་ནས་གྲགས་པ་དོན་ལྡན་གྱི་མཁས་པ་ཆེན་་་



ས
--
-
-
456 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
པོ་ཐོས་བསམ་གླིང་དཔོན་སློབ་དཔལ་ལྡན་ཡེ་ཤེས་དང༌། འབྲས་སྤུངས་ནས་
གནས་བརྟན་འདུལ་བ་འཛིན་པ་སྒོ་མང་དཔོན་སློབ་བློ་བཟང་ཕུན་ཚོ གས་་་་
དང་། ལས་ཆེན་པ་དགེ་འདུན་གྲགས་པ། སེར་བྱེས་པ་དཔོན་སློབ་སོགས་
ཆོས་ཀྱི་སྤྱན་ལྡན་མང་པོ་སྤྱན་དྲངས་ཏེ་མཚན་ཉིད་ཀྱི་འཆད་ཉན་བཙུགས།
གཙུག་ལག་ཁང་དང་སྐུ་གསུང་ཐུགས་རྟེན་མང་དུ་བཞེངས། དགེ་བཤེས་
གསར་དུ་ཐོན་པའི་རིགས་ལ་བདག་རྐྱེན་དང་གཟེངས་བསྟོད་རྒྱ་ཆེར་མཛད་་་
པས་ཅུན་གར་གྱི་ཡུལ་དུ་བསྟན་པའི་སྲོལ་རྣམ་པར་དག་པ་ཡུན་རིང་ཙམ་གྱི་་་
བར་དུ་འཕེལ་ནའང༌། ཕྱིས་སུ་ནང་འཁྲུགས་ཀྱིས་རྒྱལ་སྲིད་ཉམས་པས་ད་ལྟ་
ནི་སྟོན་དུས་ཀྱི་ཞིང་ས་སྟོང་བ་ལྟ་བུར་གྱུར་ཏོ།།
ཨོ་རོད་ཚོ་བཞིར་གྲགས་པའི་ནང་ཚན། ཧོ་ཤོད་ཀྱི་དཔོན་ཧ་ནའི་
སྲས་གུ་ཤྲི་ཧན་བསྟན་འཛིན་ཆོས་ཀྱི་རྒྱལ་པོར་གྲགས་པ་ནི། ཆུ་ཕོ་རྟའི་ལོ་
འཁྲུངས། མཚན་ཐོ་རོལ་བའི་ཧུར་བཏགས། གཏེར་སྟོན་དྲི་མེད་ལྷུན་
པོའི་ལུང་བསྟན་ལས་ཕྱག་ན་རྡོ་རྗེའི་རྣམ་འཕྲུལ་དུ་བ ཤད་ཅིང༌། སར་གནས་
ཀྱི་བྱང་སེམས་ཆོས་ལྡན་རྒྱལ་པོའི་རྣམ་ པར་བྱོན་པ་ཞིག་སྟེ། དགུང་ལོ་བཅུ་
གསུམ་ལོན་པའི་ཚེ། མགོ་དཀར་གྱི་དམག་ཁྲི་ཕྲག་ཙམ་གྱི་སྟེང་དུ་དམག་
དཔོན་བྱས་ཏེ་བྱོན་པས་ཕ་རོལ་གྱི་དཔུང་ཚོ གས་ཐམས་ཅད་བཅོམ་སྟེ་གཡུལ་་
ལས་རྣམ་པར་རྒྱལ་བའི་སྙན་པ་ཐོབ། དེ་སྐབས་ཡུལ་དེར་ཆོས་མ་དར་བར་
ཡོད་པ་ལས། སོག་པོའི་ཡུལ་གྲུ་གཞན་དག་ཏུ་རྒྱལ་དབང་བསོད་ནམས་རྒྱ་
མཚོ་དང་། གསེར་གྱི་རྒྱལ་པོ་མཆོད་ཡོན་ཟུང་གི་བཀའ་དྲིན་ལ་བརྟེན་ནས་
དམ་པའི་ཆོས་དར་ཞེས་པའི་ཆོས་ཀྱི་མིང་ཙམ་ཐོས་པར་བརྟེན་དད་པ་ལྷག་



457
སོག་ཡུལ་དུ་བསྟན་པ་དར་བའི་ཚུལ། །
པར་འཁྲུངས་ཏེ། ཕྱོགས་དེར་ཕྱོག་ཡང་དང་ཡང་དུ་བཙལ་བས་དཔྲལ་བ་
སྐྲངས་པ་ཙམ་དུ་ གྱུར་ཅེས་གྲགས། དགུང་ལོ་ཉེར་ལྔ་བཞེས་པའི་ཚེ། ཡུམ་
གཤེགས་ཏེ་དེའི་དགོངས་རྫོགས་སུ་དབུལ་ཕོངས་རྣམས་ལ་སྦྱིན་གཏོང་རྒྱུ་་་་་
ཆེར་མཛད། བར་སྐབས་ཤིག་ཧལ་ཧ་དང་ཨོ་རོད་གཉིས་ཕན་ཚུན་མ་
མཐུན་པར་འཁྲུ གས་པ་ཆེན་པོ་བྱུང་ བའི་ཚེ། སྙིང་རྗེའི་གཞན་དབང་དུ་
གྱུར་ཏེ། ཧལ་ཧའི་ཁྲོད་དུ་ཚམ་ཚོམ་མེད་པར་བྱོན་ནས་ཕན་ཚུན་གྱི་བར་དུ་
འདུམ་པར་མཛད། དེ་ལ་སྟོང་འཁོར་ཆོས་རྗེ་དང་། ཧལ་ཧའི་རྒྱལ་བློན་
རྣམས་ཤིན་ཏུ་མགུ་སྟེ། ཏའི་ཀོ་ཤྲཱི་ཞེས་པའི་ཆོ་ལོ་བྱིན། སླར་རང་ཡུལ་དུ་
བྱོན། རྒྱལ་བ་བསོད་ནམས་རྒྱ་མཚོ་ལ་ཨོ་རོད་ཀྱི་མི་ཞིག་གིས་མདོ་སྡེ་གསེར་
འོད་དམ་པ་ལ་ཕྱག་ནས་ཞུས་པའི་ཚེ། མིང་དྲིས་པར། ཨལ་ཐན་ཀེ་རེ་ལ་ཟེར་
ཞུས་པར། དེ་ནས་མི་ལོ་ཉི་ཤུ་ན་ཁྱོད་ཀྱི་ཡུལ་དུ་ཆོས་འདི་དར་བར་འགྱུར་
རོ་ཞེས་ལུང་བསྟན་པ་ལྟར་སྦྱིན་བདག་མཛད་དེ། གསེར་འོད་དམ་པ་
སོགས་ཆོས་མང་དུ་བསྒྱུར་ཅིང་བསྟན་པའི་སྲོལ་བཏོད། ཆ་ཧར་རྒྱལ་པོས་
སོག་པོ་ཚོ་ཆེན་དྲུག་གི་ནང་དུ་དུས་འཁྲུག་བསླངས་པར་བརྟེན། ཧལ་ཧའི་
ཁྲོད་དུ་འགའ་ཞིག་བྲོས་པར། དཔོན་པོ་ཕན་ཚུན་ནང་མ་འཆམས་པའི་
རྐྱེན་གྱིས་ཧལ་ཧ་ཆོག་ཐུ་རང་ཡུལ་ནས་སྤྲུགས་པ་མཚོ་ཁར་འོངས་ནས། ཨ་
མདོའི་ས་ཆ་རྣམས་མངའ་འོག་ཏུ་བཅུག་སྟེ། རེ་ཞིག་མངའ་ཐང་ཆེ་བར་
བྱུང་བས་བསྟན་པ་སྤྱི་དང་། ཁྱད་པར་རི་བོ་དགེ་ལྡན་པའི་བསྟན་པ་ལ་
གནོད་པ་ཅི་འཁྱོལ་བྱས་པའི་རྒྱུ་མཚན་རྒྱལ་པོ་འདིའི་སྙན་དུ་སོན་ཏེ། རྗེ་རིན་
པོ་ཆེའི་བསྟན་པ་འབའ་ཞིག་གཅེས་པར་དགོངས་ནས་དམག་གི་དཔུང་ཆེན་་་་



+--
，
L་
4.58 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
པོ་དང་བཅས་རང་ཡུལ་ནས་མེ་གླང་ཟླ་བ་དང་པོར་མཚོ་ཁར་བྱོན་ཏེ། གཡུལ་
བཀྱེས་པས་ཆོག་ཐུའི་དམག་ཁྲི་ཕྲག་བཞི་དང་བཅས་པ་ལྷག་མ་མེད་པར་་་་་
བཅོམ་སྟེ། མདོ་སྨད་ཀྱི་ཕྱོགས་མཐའ་དག་མངའ་འོག་ཏུ་བསྡུས། དེ་ནས་རྒྱལ་
བ་ཡབ་སྲས་ལ་མཇལ་བའི་ཆེད་དུ་དབུས་སུ་བྱོན། རྒྱལ་དབང་ལྔ་བ་ཆེན་པོ་
དང་ ༈ པཎ་ཆེན་བློ་བཟང་ཆོས་ཀྱི་རྒྱལ་མཚན་གཉིས་ཀྱི་ཞལ་མཇལ་ཏེ་
གཙུག་གི་རྒྱན་དུ་བསྟེན། དགའ་ལྡན་དུ་མཇལ་བར་བྱོན་པའི་ཚེ། དེ་
དགོང་ཉེར་བདུན་ཡིན་ནའང་སྲོད་ཀྱི་དུས་རྡེའུ་ཕྲ་མོ་ཙམ་ཡང་མཐོང་བའི་་་་
འདུན་ས་ཤིན་ཏུ་དཀར་བ་བྱུང་བས་བསྟན་སྲིད་མཐའ་དག་དཀར་འཇམ་དུ་་
འགྱུར་བའི་རྟེན་འབྲེལ་འགྲིག དེ་ནས་གླང་ལོའི་དགུན་ཕྱིར་འཚོ་ཁར་བྱོན།
བར་ཁམས་སུ་བེ་རི་རྒྱལ་པོ་དོན་ཡོད་སངས་རྒྱས་བསྟན་པ་ལ་ཤིན་ཏུ་གནག་་་
ཅིང་། བོན་གྱི་རིང་ལུགས་ཁོ་ན་གཙོ་བོར་མཆོད་པའི་རྒྱུ་མཚན་གསན་ཏེ།
ས་ཡོས་ཧོར་ཟླ་ལྔ་བའི་ནང་དུ་དཔུང་གི་ཚོ གས་དང་བཅས་བེ་རིའི་སྟེང་དུ་་་
བྱོན༑ མངའ་འབངས་ཕལ་ཆེར་བླངས། བེ་རི་རྒྱལ་པོ་ཕྱོགས་གཞན་དུ་
བྲོས་པ་ལྕགས་འབྲུག་ཟླ་བ་བཅུ་གཅིག་པའི་ཉེར་ལྔ་ལ་བཟུང་སྟེ་ཁྲི་མོན་དུ་་་་་
བཅུག ས་དགེ་ཀར་འབྲུག་སྟག་ལུང་བ་སོགས་ཀྱི་བླ་དཔོན་བཙོན་དུ་ཆུད་པ་
རྣ མས་ཀྱང་བཏོན་ཏེ་རང་གནས་སུ་བསྐྱལ། འཇང་རྒྱལ་པོ་ཚུན་ཆད་ཀྱི་
སྐྱེ་རྒུ་རྣམས་ཀྱིས་དཔྱ་ཁྲལ་འབུལ་ཞིང་གུས་འདུད་ལྷུར་བླངས། དེའི་ཚེ་
དབུས་གཙང་གི་རྒྱལ་པོ་ནི་སྡེ་སྲིད་གཙང་པ་ཡིན་ཅིང་། དེས་ཀརྨ་བ་
བླ་མཆོད་ཀྱི་གཙོ་བོར་བཟུང་སྟེ། དགེ་ལུགས་ཕྱོགས་ལ་བསམ་སྦྱོར་ལོག་པ་
མང་དུ་བྱས་པར་བརྟེན། རྒྱལ་ པོ་འདི་དཔུང་གི་ཚོགས་ ཆེན་པོ་དང་བཅས་ཏེ་
，



ས
ན
སོག་ཡུལ་དུ་བསྟན་པ་དར་བའི་ཚུལ།
4.59
དབུས་གཙང་གི་ཕྱོགས་སུ་བཏེགས། གཙང་པའི་དཔུང་མཐའ་དག་བཅོམ་སྟེ་
གཙང་པ་རྒྱལ་བློན་བཟུང་ནས་དབུས་ཀྱི་སྣེའུ་གཞིས་ཁར་བཙོན་དུ་བཅུག་་་་་
ཅིང་དབུས་གཙང་གི་ཕྱོགས་ཀུན་མངའ་འོག་ཏུ་བསྡུས། བོད་ཆོལ་ཁ་གསུམ་
གྱི་རྒྱལ་པོར་གྱུར་ཏེ་བཀའ་ཁྲིམས་ཀྱི་གདུ གས་དཀར་པོ་སྲིད་རྩེའི་བར་དུ་་་་་་
འཁོར། དགེ་ལུགས་ལ་ལོག་པར་འཁུ་བའི་མི་བསྲུན་སྐྱེ་བོ་ཐམས་ཅད་ཚར་
བཅད༑ རྒྱ་གར་གྱི་རྒྱལ་པོར་ཁོ་ཤིང༌། བལ་བོ་ཡམ་བུའི་རྒྱལ་པོ། མངའ་
རིས་རྒྱལ་པོ་སོ གས་མཐའི་རྒྱལ་ཕྲན་མང་པོས་ཀྱང་ཡུལ་ལུགས་ཀྱི་སྐྱེས་ཕུལ།
དབུས་གཙང་གི་མངའ་འབངས་རྒྱལ་དབང་ཐམས་ཅད་མཁྱེན་པར་ཕུལ་ཏེ། །
གནམ་བསྐོས་དགའ་ལྡན་ཕོ་བྲང་གི་ཆབ་སྲིད་ཀྱི་དབུ་འཕང་དགུང་ལ་རེག་་་་
པར་གྱུར་ཏེ། ད་ལྟའི་བར་དུས་དགའ་ལྡན་གནམ་དགའ་ལྡན་དུ་གྲགས་པ་
འདི་ཡང་རྒྱལ་པོ་འདིའི་དྲིན་དུ་འཁུམས་སོ།།
འདི་ལ་སྲས་བཅུ་ཡོད་པ་ལས། ཏ་ཡན་ཧན་དང༌། དེའི་ཚ་བོ་ལྷ་
བཟང་གཉིས་ཀྱིས་རིམ་པར་བོད་ཀྱི་རྒྱལ་པོ་བྱས། སྲས་ཐ་ཆུང་ཨ་ཁུ་བཀྲ་
ཤིས་པཱ་ཐུར་གྱིས་མཚོ་སྔོན་པོའི་རྒྱལ་པོ་བྱས། དེ་ལྟར་ཀོ་ཤྲི་ཧན་གྱི་བརྒྱུད་པ་
དཔོན་ཁག་སོ་སོར་གྱེས་པ་རྣམས་ཀྱང་སྟོབས་འབྱོར་མངའ་ཐང་དང་ལྡན་་་
ཞིང་། གཞན་ལ་ལྟོས་མི་དགོས་པའི་རང་ཚུགས་ཐུབ་པར་ཡོད་ ཀྱང་། ཕྱིས་
སུ་བསྟན་འཛིན་ཝང་གིས་འཁྲུ གས་པ་བསླངས་པར་བརྟེན། ཐམས་ཅད་
འཇམ་དབྱངས་གོང་མའི་མངའ་ཞབས་སུ་ཚུད། གོང་ནས་སོ་སོར་ཐོབ་དང་
བདག་རྐྱེན་གནང་ཞིང་། ཡབ་མེས་གོང་མའི་སྲོལ་བཞིན་རི་བོ་དགེ་ལྡན་པའི་
བསྟན་པ་བསྟན་འཛིན་དང་བཅས་པ་ལ་གུས་མཆོད་དང་རང་རང་གནས་སུ་
-



460 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
དགེ་འདུན་གྱི་སྡེ་འཛུགས་པ་སོགས་ཀྱིས་བསྟན་པའི་ཞབས་འདེགས་ལྷུར་་་་་
ལེན་པར་བྱེད་དོ།
དེ་ལྟར་སོག་པོའི་ཡུལ་གྲུ་ཐ་དད་པར་བསྟན་པ་དར་ནས། བར་
སྐབས་ཤིག་ནས་སོག་བཙུན་རྣམས་དབུས་གཙང་དུ་སློབ་གཉེན་ལ་འགྲོ་བའི་་་
སྲོལ་དར་བས། བོད་དུ་སློབ་གཉེར་ ཚད་ལྡན་བགྱིས་ཏེ་སོག་ཡུལ་དུ་འོངས་
ནས་བཤད་སྒྲུབ་ཅི་རིགས་ཀྱིས་བསྟན་པ་འཛིན་སྤེལ་བྱེད་ནུས་པ་མང་དུ་བྱུང་
ཞིང་། དབུས་གཙང་དང་མདོ་ཁམས་ཅི་རིགས་ནས་སྐྱེས་ཆེན་དམ་པ་སྔ་
ཕྱིར་མང་དུ་བྱོན་པ་ལ་བརྟེན་ནས། དེང་སང་གི་དུས་སུ་ཧོར་གྱི་ཡུལ་གྲུ་
ཐམས་ཅད་གཙུག་ལག་ཁང་དང་དགེ་འདུན་གྱི་སྡེས་གང་ཞིང༌། མཚན་
ཉིད་ཀྱི་བཤད་གྲྭ་ཡང་དར་བས་བསྟན་པ་རིན་པོ་ཆེ་འཕེལ་ཞིང་རྒྱས་པར་་་་་
གྱུར་ཏོ། །པོ་ལོན་དང་ བར་གཱད་ཀྱི་སྡེ་འགའ་ཞིག་ཙམ་མ་གཏོ གས་སོག་
ཡུལ་བྱིངས་སུ་མུ་སྟེ གས་དང་ཀླ་ཀློ་སོགས་ཀྱི་ལྟ་བ་ངན་པའི་མིང་ཙམ་ཡང་་་་་
མེད་ལ། སྔོན་བྱུང་གི་ས་སྐྱ་དང་ཀརྨའི་ཆོས་བརྒྱུད་འཛིན་མཁན་ཀྱང་དེང་
སང་མེད་པས། ཞྭ་སེར་གྱི་རིང་ལུགས་འབའ་ཞིག་ གིས་ཁྱབ་པར་གྱུར་ཏོ། །
༢ ལི་ཡུལ་དུ་བསྟན་པ་དར་བའི་ཚུལ།
༄༅། །ལི་ཡུལ་ལུང་བསྟན་པ་དང་། གླང་རུ་ལུང་བསྟན་པའི་མདོ་
སོགས་ལས་བཅོམ་ལྡན་འདས་ཀྱིས་ལུང་བསྟན་པ་ལྟར། ལི་ཡུལ་དུ་སྟོན་པ་
འདས་ནས་ལོ་བརྒྱ་དང་བཅུ་བདུན་ན་ཆོས་རྒྱལ་མྱ་ངན་མེད་ཅེས་བྱ་བའི་་་་་
བཙུན་མོ་ལ་རྣམ་ཐོས་སྲས་ཀྱིས་བསྐྲུན་པའི་བུ་ས་ལས་ནུ་མ་ནུ་བྱ་བ་ཞིག་བྱུང་



461
--
-
-
-
ལི་ཡུལ་དུ་བསྟན་པ་དར་བའི་ཚུལ།
བ་རྣམ་སྲས་ཀྱིས་རྒྱ་ནག་གི་རྒྱལ་པོ་ལ་བྱིན། དེ་དམག་ཁྲི་དང་བཅས་པ་
འཚོལ་དུ་ཕྱིན་པ། རྒྱལ་པོ་དྷརྨ་ཨ་ཤོ་ཀའི་བློན་པོ་ཡ་ཤ་འཁོར་བདུན་སྟོང་
དང་བཅས་པ་རྒྱལ་པོས་སྨྱུགས་པ་དང་གཉིས་ཀ་ལི་ཡུལ་དུ་འཛོམས་པས་ཡུལ་
དེ་བཟུང་། དེའི་བརྒྱུད་པ་བྱམས་པའི་སྤྲུལ་པ་ཛ་ཡ་སམྦྷ་ཝ་བྱ་བའི་དུས།
འཇམ་དབྱངས་ཀྱིས་ད གེ་སློང་བཻ་རོ་ཙ་ན་བྱ་བར་སྤྲུལ་ནས། དེས་ལི་ཡིག་
བྱས་ཏེ་བསླབས། རྒྱལ་པོས་ཙཱ་རྨའི་གཙུག་ལག་ཁང་བརྩིགས། ལྷ་ཁང་
དང་མཆོད་རྟེན་བཞེངས་འདོད་མཁན་མང་བས་སངས་རྒྱས་ཀྱི་རིང་བསྲེལ་་་
བྱུང་ ཚད་ལ་གཙུག་ལག་ཁང་དང་མཆོད་རྟེན་བ རྩིགས། རྒྱལ་པོས་བསྐུལ་ཏེ་
དགེ་སློང་བཻ་རོས་གནས་བརྟན་བཅུ་དྲུག་སྤྱན་དྲངས་ཏེ་བསྙེན་བཀུར། དེ་
ནས་རྒྱལ་རབས་བདུན་པ་ལི་རྗེ་བི་ཛ་ཡ་བིརླའི་དུས་རྒྱ་གར་ནས་དགྲ་བཅོམ་་་
པ་བཞི་བྱོན། སྟོན་པས་ལུང་བསྟན་པའི་ འོད་སྲུང་གི་མཆོད་རྟེན་དང་། རི་
གླང་མགོའི་སྟེང་དུ་གོའུ་ཏན་ཤན་གྱི་གཙུག་ལག་ཁང་བཞེངས། རྒྱལ་བུ་
ཞིག་རབ་ཏུ་བྱུང་བས་དགྲ་བཅོམ་པ་ཐོབ། དེ་ནས་བརྩམས་ཏེ་ཡུལ་དེར་
སངས་རྒྱས་ཀྱི་བསྟན་པ་ཆེར་དར། ཆོས་རྒྱལ་མང་དུ་བྱོན། གཙུག་ལག་
ཁང་དང་མཆོད་རྟེན་མང་དུ་བཞེངས་སོ། །
，
，
་
，
༣ ཤམྦྷ་ལའི་ཡུལ་དུ་བ སྟན་པ་དར་བའི་ཚུལ།
༄༅། །ཤམྦྷ་ལའི་ཡུལ་དུ་བསྟན་པ་དར་བའི་ཚུལ་ནི། ཡུལ་དེར་
སངས་རྒྱས་ཞལ་བཞུགས་དུས་ནས་དུས་ཀྱི་འཁོར་ལོའི་བསྟན་པ་བྱུང་བ་དང་་་་



462 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
ལྟའི་བར་དུ་ཡོད་ཅིང་། མ་འོངས་པ་ནའང་ཆེས་ཤིན་ཏུ་དར་བར་འགྱུར་རོ།།
དེ་ཡང་ཤམྦྷ་ལ་ཞེས་པ་ཤཱཀྱའི་རིགས་ཤལྷ་ཀ་ཞེས་བྱ་བས་བཟུང་བས་དེ་ལྟར་་་
དུ་གྲགས་ཟེར་ལ། ཤམྦྷ་ལ་ཞེས་པ་བདེ་འབྱུང་འཛིན་པ་ཞེས་བྱ་སྟེ། བདེ་
འབྱུང་ནི་དབང་ཕྱུག་གི་མིང་ཡིན་ལ། དེས་བཟུང་བའི་ཡུལ་ལ་ཤམྦྷ་ལའོ་
ཞེས་ཀྱང་ཟེར།
ཡུལ་གྱི་བཀོད་པ་ནི། དབྱིབས་ཟླུན་པོ་མཐའ་གངས་རིས་བསྐོར་བའི་
ནང་པདྨ་འདབ་བརྒྱུད་ཀྱི་དབྱིབས་ཅན། འདབ་མའི་དབྱིབས་ཀྱི་བར་
རྣ མས་ཆུ་བོས་བཅད་པ། དབུས་ཀྱི་ཟེའུ་འབྲུ་ལྟ་བུར་གངས་རི་ཆེན་པོ་ཡོད་
པ༑ པད་འདབ་རེ་རེའི་ནང་དུ་གྲོང་ཁྱེར་བྱེ་བ་ཕྲག་བཅུ་གཉིས་བཅུ་གཉིས་
གནས་པས་ཀུན་བསྡོམས་པར་གྲོང་ཁྱེར་བྱེ་བ་ཕྲག་གོ་དྲུག་དང་། གྲོང་ཁྱེར་
བྱེ་བ་རེ་ལ་ཡུལ་ཁམས་འབུམ་ཕྲག་བརྒྱ་བརྒྱ་ཡོད་ཅིང་། བྱེ་བ་རེ་རེ་ལ་དབང་
བསྒྱུར་བའི་རྒྱལ་ཕྲན་ཀྱང་རེ་རེ་ཡོད་དོ། ༈ །ཡུལ་དེའི་དབུས་སུ་སླར་ཡང་
གངས་རིས་བཅད་པའི་ས་གླིང་བཞིའི་ཚུལ་དུ་སོན་པའི་དབུས་ན་ཀཱ་ལ་པའི་་
གྲོང་དང་། དེའི་ལྷོ་ཕྱོགས་ན་མ་ལ་ཡའི་སྐྱེད་ཚལ་དུ་ཆོས་རྒྱལ་ཟླ་བཟང་
གིས་བཞེངས་པའི་དུས་འཁོར་གྱི་བློས་བསླང་ཆེན་པོ། ཤར་དུ་ཉེ་བའི་མཚོ།
ནུབ་ཏུ་པད་དཀར་མཚོ། བྱང་དུ་ཆོས་རྒྱལ་རིགས་ལྡན་རྣམས་ཀྱི་བཞུགས་
གནས་ཆ་བསགས་ཀྱི་ཕོ་བྲང་ཆེན་པོ་ཡོད་དོ། །
དེར་དབང་བསྒྱུར་བའི་རྒྱལ་པོའི་ཐོག་མ་ཉི་མའི་འོད་ཡིན་པར་གྲགས་་་
ལ། དེ་ནས་ཆོས་རྒྱལ་བདུན་དང་། རིགས་ལྡན་ཉེར་ལྔ་རྣ མས་ཏེ། དུས་
འཁོར་རྩ་རྒྱུད་ལས། ཟླ་བ་ལྷ་དབང་གཟི་བརྗིད་ཅན། །ཟླ་བས་བྱིན་དང་
༡༢



༢。
༢༡་༢༢
ཤམྦྷ་ལའི་ཡུལ་དུ་བསྟན་པ་དར་བའི་ཚུལ། 463
དབང་ཕྱུག་ཆེ། །སྣ་ཚོགས་གཟུགས་དང་ལྷ་དབང་ལྡན། །ཞེས་ཆོས་རྒྱལ་
བདུན་དང༌། གྲགས་པ་རིགས་ལྡན་རིགས་ ཀྱང་སྟེ། །དེ་ནས་རིགས་ལྡན་
པདྨ་དཀར། །བཟང་པོ་རིགས་ལྡན་གསུམ་པ་སྟེ། །དེ་བཞིན་བ ཞི་བ་
རྣམ་རྒྱལ་ལོ། །བཤེས་གཉེན་བཟང་པོ་རིན་ཆེན་ཕྱག །བདུན་པ་ཁྱབ་
འཇུག་སྦས་པའོ། །ཉི་མ་གྲགས་དང་ཤིན་ཏུ་བཟང་། །རྒྱ་མཚོ་རྣམ་རྒྱལ་
རྒྱལ་དཀའ་དང༌། །རིགས་ལྡན་ཉི་མ་བཅུ་གཉིས་པ། །སྣ་ཚོགས་གཟུགས་
དང་ཟླ་བའི་འོད། །མཐའ་ཡས་དང་ནི་ས་སྐྱོང་དང་། །དཔལ་སྐྱོང་སེང་
གེ་རྣམ་པར་གནོན། །སྟོབས་པོ་ཆེ་དང་མ་འགགས་པ། །མི་ཡི་སེང་གེ་
དབང་ཕྱུག་ཆེ། །མཐའ་ཡས་རྣམ་རྒྱལ་རིགས་ལྡན་དང་། །རིགས་ལྡན་
གྲགས་པ་དེ་ནས་སླར། །དེ་སྲས་འཁོར་ལོ་ཆེན་པོ་ཅན། །རིགས་ལྡན་
དྲག་པོ་འབྱུང་འགྱུར་ཏེ། །ཞེས་རིགས་ལྡན་ཉེར་ལྔའོ། །
སངས་རྒྱས་ཀྱི་བསྟན་པ་བྱུང་ཚུལ་ནི། སྣ་ཚོགས་ཞེས་པ་ཆུ་རྟའི་ལོ་
བཅོམ་ལྡན་འདས་མངོན་པར་རྫོགས་པར་སངས་རྒྱས་པའི་ཕྱི་ལོ་ཉི་མ་ཞེས་པ་
ཆུ་ལུག་ལོའི་ནག་པ་ཟླ་བའི་ཉ་ལ་བྱ་རྒོད་ཕུང་བོའི་རིར་ཤེར་ཕྱིན་གྱི་མདོ་་་་༌
གསུངས་པ་དང་དུས་མཉམ་དུ་དཔལ་ལྡན་འབྲས་སྤུངས་སུ་འོག་ཏུ་ཆོས་་་༌༌
དབྱིངས་གསུང་གི་དབང་ཕྱུག་བདེན་དོན་རྣམ་པ་བཅུ་གཉིས་དང་། སྟེང་དུ་
དཔལ་ལྡན་རྒྱུ་སྐར་གྱི་དཀྱིལ་འཁོར་རྣམ་པ་བཅུ་དྲུག་པ་སྤྲོ་བར་མཛད་པའི་་་༌
དཀྱིལ་འཁོར་གྱི་གཙོ་བོའི་སྐུར་བཞེངས་ཏེ་ཆོས་རྒྱལ་ཟླ་བ་བཟང་པོས་གཙོ་་་་
བྱས། བྱང་ཕྱོགས་ཀ་ལཱ་པའི་སྤྲུལ་པའི་ཆོས་རྒྱལ་དགུ་བཅུ་གོ་དྲུག་དང་།



ན
-
-
-
-
464 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
གཞན་ཡང་དག་པའི་འཁོར་བགྲང་ལས་འདས་པ་རྡོ་རྗེ་དབྱིངས་ཀྱི་དཀྱིལ་་་་་
འཁོར་ཆེན་པོར་དབང་བསྐུར་ཏེ་དུས་འཁོར་རྩ་རྒྱུད་གསུངས། ཆོས་རྒྱལ་ཟླ་
བཟང་གིས་གླེ གས་བམ་ལ་བྲིས་ཏེ་ཤམྦྷ་ལར་སྤྱན་དྲངས་ནས་དུས་འཁོར་གྱི་་་་
བློས་བསླང་བཞེངས་ཤིང་རྒྱུད་འགྲེལ་སྟོང་ཕྲག་བཅུ་གཉིས་པ་མཛད། དེ་
ནས་ལོ་དྲུག་བརྒྱ་ན་རིགས་ལྡན་ཐོག་མ་འཇམ་དཔལ་གྲགས་པ་བྱོན་ནས་ལོ་་་
བརྒྱའི་བར་རྩ་རྒྱུད་གསུངས་ཤིང་། ཁྱད་པར་དུ་དྲང་སྲོང་ཉི་མའི་ཤིང་རྟ་ལ་
སོགས་པ་རྣམས་སྨིན་པར་བྱ་བའི་དོན་དུ་བསྡུས་པའི་རྒྱུད་རྒྱལ་གསུངས་ཏེ།
རིགས་ གཅིག་ཏུ་མཛད་པས་རིགས་ལྡན་ཞེས་པའི་མཚན་གསོལ། དེ་རྗེས་
རིགས་ལྡན་པདྨ་དཀར་པོ་ཁྲིར་ཕེབས་ལོ་བརྒྱར་རྩ་རྒྱུད་དང་བསྡུས་རྒྱུད་་་་༌༌
གསུངས་ཤིང་འགྲེལ་ཆེན་དྲི་མེད་འོད་ཀྱི་བསྟན་བཅོས་མཛད་དོ། །སྐབས་
ཤིག་ན་པཎ་ཆེན་ཙི་ལུ་པ་དང་དུས་ཞབས་པ་ཆེ་བ་སོགས་ཀྱིས་ཤམྦྷ་ལ་ནས་་་
འཕགས་ཡུལ་དུ་དུས་འཁོར་དར་བར་མཛད། བྷི་བྷ་དྲ་བྷོ་དྷི་དང༌། འབྲོ་
ལོ་ཤེས་རབ་གྲགས་སོགས་ལོ་ཙཱ་བ་ཉེར་ལྔ་རིམ་པར་བྱོན་པས་བོད་ཡུལ་དུ་་་་་
དུས་ཀྱི་འཁོར་ལོའི་བསྟན་པ་དར་བར་མཛད་དོ། །
ད་ལྟའི་དུས་སུ་ཤམྦྷ་ལར་རིགས་ལྡན་བཅུ་དགུ་བ་རྣམ་གནོན་གྱིས་་་་་༌
དབང་བསྒྱུར་ཅིང་དྲག་པོ་ཞེས་པ་ཆུ་སྤྲེལ་ལོ་འདི་རིགས་ལྡན་དེ་ཉིད་ཁྲིར་་་
ཕེབས་པའི་དགུང་ལོ་བདུན་ཅུ་དོན་ལྔ་བ་ཡིན་ནོ། ། །
རིགས་ལྡན་བཅུ་བ་རྒྱ་མཚོ་རྣམ་རྒྱལ་ཁྲིར་ཕེབས་པ་ཉི་སྒྲོལ་བྱེད་ཅེས་པ་
ཤིང་སྤྲེལ་ལོ་ནས་མེ་མཁའ་རྒྱ་མཚོའི་མགོ་ཚུགས་ཤིང་མ་ཁའི་ཡུལ་དུ་ཨ་དྷོ་་་༌
དང༌། ཨ་ཧོ་གྷ་དང༌། ཕག་ལྡན་དང༌། བྱིས་པ་དབང་པོ་དང༌། གོས་



ཤམྦྷ་ལའི་ཡུལ་དུ་བསྟན་པ་དར་བའི་ཚུལ། ། 465
དཀར་ཅན་དང་། མ་དྷུ་མ་ཏི་དང༌། འཇོམས་བྱེད་དེ་ཀླ་ཀློའི་སྟོན་པ་
འཁོར་དང་བཅས་པ་ཞུགས། དེའི་ནང་ནས་བདུན་པ་མངར་ལྡན་ནམ།
སྦྲང་རྩིའི་བློ་གྲོས་བྱ་བ་དེས་མུ་སྟེ གས་བྱེད་པའི་རྩིས་བརྩམས་ཏེ་ཀླ་ཀློའི་ཆོས་་་
དར་བར་བྱས་ཤིང་། དེའི་ཚེ་མུ་སྟེགས་པ་རྣམས་ཀྱང་ཀླ་ཀློའི་ཆོས་ལ་ཞུགས་
པས་ནང་བའི་གཙུག་ལག་ཁང་མང་པོ་འཇིག་པར་བྱེད། ཀླ་ཀློའི་གནས་ཚད་
རགས་རྩིས་ལ་འདི་ཕྱིན་ལོ་སྟོང་དང་བརྒྱད་བརྒྱ་གནས་པར་བཤད་དོ། །
ད་ལྟའི་ལྕགས་སྤྲེལ་ལོ་འདི་ནས་ལོ་ལྔ་བརྒྱ་དང་སུམ་ཅུ་སོ་བདུན་ཙམ་་་
འདས་པའི་རབ་བྱུང་ཉེར་གཉིས་པའི་སྤྲེའུ་ཞེས་པ་མེ་ལུག་ལོ་རིགས་ལྡན་དྲག་
པོ་འཁོར་ལོ་ཅན་ཤམྦྷ་ལའི་ཁྲི་ལ་བཞུགས་ནས་ཆོས་སྟོན་པར་འ གྱུར་ལ།
དགུང་ལོ་ལྔ་བཅུ་ཙམ་འདས་པ་ན་ཐུབ་པའི་བསྟན་པའི་མདོ་ཕྱོགས་ཀྱི་མངོན་
པའི་ལེའུ འི་ཕྱེད་འདས་ཤིང་སྔགས་ ཀྱི་དུས་བཞིའི་རྩོད་ལྡན་གྱི་དུས་ཀྱི་མཇུག་་
ཙམ་གདོང་ངན་ཞེས་པ་མེ་སྤྲེལ་གྱི་ལོ་ནས་འཕགས་ པའི་ཡུལ་གྱི་ནུབ་ཕྱོགས་་་་
ཊི་ལི་ཟེར་བའི་ཡུལ་དུ་ལྷ་མིན་གྱི་སྤྲུལ་པ་ཀླ་ཀློའི་རྒྱལ་ཕྲན་དཔུང་གི་ཚོགས་་་་
དང་བཅས་པ་བྱུང་ནས། ཆུ་ བོ་ཤི་ཏཱའི་ལྷོ་ཡི་ཡུལ་དབུས་བོད་ཀྱི་ཡུལ་ཁམས་
དང་བཅས་པ་དབང་དུ་བསྡུས་ཏེ་འཛམ་གླིང་ཕྱེད་ཙམ་ལ་མངའ་བསྒྱུར་ནས་་
ཤ་ལར་དམག་འདྲེན་པར་རྩོམ་མོ། །
དེའི་ཚེ་དུས་འཁོར་རྩ་རྒྱུད་ལས། རིགས་ལྡན་དྲག་པོ་འབྱུང་འགྱུར་
ཏེ༑ ། སྨྲ་མཁས་རྟ་མཆོག་ཏིང་འཛིན་གྱིས། །ཀླ་ཀློའི་ཆོས་ནི་མཐར་བྱེད་
དོ། ། ཞེས་གསུངས་པ་ལྟར། རིགས་ལྡན་ཉེར་ལྔ་བ་འཇམ་དཔལ་གྱི་སྤྲུལ་
པ་དྲག་པོ་འཁོར་ལོ་ཅན་གྱིས་ཀླ་ཀློ་དེ་རྣམས་ཚར་གཅོད་པར་བྱེད་དོ། །དེའི་



466 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
ཚུལ་ནི། རིགས་ལྡན་དེ་ཉིད་ཀྱིས་ཀླ་ཀློ་རྣམས་འདུལ་བའི་ཆེད་དུ་རླུང་གི་
ཤུགས་ཅན་རྟ་བྱེ་བ་དགུ་དང་། གླང་བོ་ཆེ་འབུམ་ཕྲག་བཞི་དང་། ཤིང་རྟ་
འབུམ་ཕྲག་ལྔ་དང༌། དམག་མི་མིག་གིས་མཐོང་ཚད་ཀྱི་དཔུང་དང་བཅས་
ཤམྦྷ་ལ་ནས་འཛམ་བུའི་གླིང་དུ་འོང་ཞིང་རྒྱ་གར་གྱི་ཆུ་བོ་ཤཱི་ཏཱ་ཞེས་བྱ་བའི་་་
འགྲམ་དུ་ཀླ་ཀློ་དང་གཡུལ་འགྱེད་པར་བྱེད་དེ། དེའི་ཚེ་ཀླ་ཀློའི་རྒྱལ་པོ་སྦྲང་
རྩིའི་བློ་གྲོས་བྱ་བ་དྲག་པོ་འཁོར་ལོ་ཅན་གྱིས་མཚོན་བསྣུན་ཅིང་། ཀླ་ཀློའི་
དམག་དཔོན་ཟླ་བ་ཆེན་པོའི་བུ་དང་དབང་པོའི་མགོན་པོ་གཉིས་ལ་རིམ་ ་་་༌་
བཞིན་རིགས་ལྡན་གྱི་དམག་དཔོན་ཧ་ནུ་མཉྫ་དང་དྲག་པོ་གཉིས་ཀྱིས་མཚོན་་
བསྣུན་ནས་ཕམ་པར་བྱེད་དོ། །སྐབས་འདིར་ལྷ་གང་ཡིན་རྣམས་ཀྱིས་
རིགས་ལྡན་གྱི་ཕྱོགས་བྱེད་པར་འགྱུར་རོ། །ལྷ་མ་ཡིན་རྣམས་ཀྱིས་ཀླ་ཀློའི་
ཕྱོགས་བྱེད་ཅིང་། དེ་ལྟར་གཡུལ་སྤྲད་པས་ཀླ་ཀློའི་ཚོགས་མ་ལུས་པར་
བཅོམ་ནས་སའི་ཁྱོན་མཐའ་དག་ལ་རིགས་ལྡན་གྱིས་དབང་བསྒྱུར་བར་་་་༌༌་
མཛད་ཅིང་། ཐེག་པ་ཆེན་པོའི་ཆོས་ཆེས་ཆེར་དར་བར་བྱེད་ལ། །དེའི་
དབང་གིས་མི་རྣམས་ཚེ་ལོ་སྟོང་དང་བརྒྱད་བརྒྱར་འཕེལ་ནས་སྔོན་མེད་ པའི་ ་
རྫོགས་ལྡན་གྱི་དཔལ་ལ་ལོངས་སྤྱོད་པར་འགྱུར་རོ། །
འདིར་ནི་མདོ་ཙམ་སྟེ་ཞིབ་པར་ དུས་འཁོར་ཊིཀ་ཆེན་སོགས་ལས་ཤེས་་
པར་བྱའོ། །
ཀླ་ཀློ་དང་མུ་སྟེགས་པ་མི་འདྲ་བས་ཤམྦྷ་ལར་ཀླ་ཀློ་མ་ཞུགས་གོང་ནས་་་
མི་སྟེགས་པ་ཡོད་ཅིང་། དེ་དག་གི་འདོད་ཚུལ་ལའང་རྒྱ་གར་གྱི་མུ་སྟེགས་
པ་དང་མཐུན་པ་དང་། འགའ་ཞིག་དེ་ལས་ཁྱད་པར་ཅུང་ཟད་མི་འདྲ་



467་
E
ཤམྦྷ་ལའི་ཡུལ་དུ་བསྟན་པ་དར་བའི་ཚུལ།
བའང་ཡོད་པར་བཤད་པས། དེའི་ཚུལ་དང་ལྟ་ངན་དེ་རྣམས་སུན་འབྱིན་
པའི་རིགས་པ་དུས་འཁོར་ལས་ གསུངས་པ་རྣམས་འདིར་མ་སྤྲོས་པས་ཤེས་་་..
པར་འདོད་པས་རྒྱུད་འགྲེལ་རྣམས་ལ་བལྟ་བར་བྱའོ། །
ཀླ་ཀློའི་ལུགས་ལ་ཕལ་ཆེ་བ་མུ་སྟེགས་པ་བཞིན་རྟོག་གེ་དང་སྙོམས་་་་༌
འཇུག་སོགས་ལ་བརྟེན་པ་མ་ཡིན་པར་འཇིག་རྟེན་གྱི་མི་ཆོས་བཞིན་དུ་རྨོངས་
ཞེན་ཨ་འཐས་ཀྱིས་བཞག་པ་ཞིག་འདྲ་ལ་འཚེ་བ་ཆོས་སུ་སྨྲ་བ་ཤས་ཆེ་བར་་་་
སྣང་ངོ༌། །ད་ལྟའི་རྒྱའི་ཡུལ་སོགས་ན་ཡོད་པའི་ཧོའུ་ཟི་དང་། ཐེན་གྲུའུ་
ཞེས་འབོད་པ་འདི་དག་ཀྱང་ཀླ་ཀློའི་རིགས་ ཡིན་པར་སྣང་ལ། དེ་འདྲ་གཞན་
ཡང་མང་བས་ཕྱོགས་ཐ་དད་ནས་ཀླ་ཀློའི་རིགས་རིམ་གྱིས་འཕེལ་ནས་མ་་་་
འོ ངས་པ་ན་ཊི་ལིའི་ཡུལ་དུ་ཀླ་ཀློའི་དམག་དཔུང་ཆེན་པོ་ལྷགས་པའི་དུས་སུ་་་
ཐམས་ཅད་སྟོབས་གཅིག་ཏུ་དྲིལ་ཏེ་འཛམ་གླིང་ཕྱེད་ཙམ་ལ་དབང་བྱེད་པར་་
འགྱུར་བ་ཡིན་ཞེས་དམ་པའི་གསུང་ལས་ཐོས་སོ། །
པཎ་ཆེན་ཐམས་ཅད་མཁྱེན་པ་དཔལ་ལྡན་ཡེ་ཤེས་ཀྱི་གསང་བའི་་་་་༌༌་
གསུང་ལས། ད་ལྟའི་དུས་སུ་ཤམྦྷ་ལར་དུས་འཁོར་གཅིག་པུར་མ་ཟད་ཀྱི་
མདོ་སྔགས་ཀྱི་བསྟན་པ་ཐམས་ཅད་དར་བར་ཡོད་ལ། རྗེ་རྒྱལ་བ་གཉིས་
པའི་ལེགས་བཤད་ཀྱི་གསུང་རབ་རྣམས་ཀྱང་དཔའ་བོ་མཁའ་འགྲོས་རྫུ་་་་༌༌༌་
འཕྲུལ་གྱིས་ཤམྦྷ་ལར་གདན་དྲངས་ཏེ་དེ་ན་དར་རྒྱས་ཆེ་བར་བཞུགས་སོ། །
ཞེས་གསུངས། རིགས་ལྡན་དྲག་པོ་འཁོར་ལོ་ཅན་གྱིས་ཀླ་ཀློ་རྣ མས་ཚར་བཅད་
ནས་སངས་རྒྱས་ཀྱི་བསྟན་པ་དར་བའི་དུས་སུ་སྔོན་དཔལ་མགོན་འཕགས་་་་་
པ་ཀླུ་སྒྲུབ་ཀྱི་སྐུ་ལུས་དབུ་དང་སྐུ་གཟུགས་སོགས་སོ་སོར་ཕྲལ་ཏེ་ཕྱོགས་ཐ་་་
，



༧
-
--
，
，
468 ལེའུ་བཞི་བ། ཡུལ་གྲུ་གཞན་འགའ་ཞིག་ཏུ་གྲུབ་མཐའ་བྱུང་ཚུལ།
དད་དུ་བཞུགས་པའང་རིམ་ གྱིས་ཇེ་ཉེར་སོང་བ། དུས་དེའི་ཚེ་གཅིག་ཏུ་
འཕྲོད་ནས་ཀླུ་སྒྲུབ་དངོས་སུ་འགྱུར་བ་དང༌། རྗེ་བླ་མའི་སྐུ་གདུང་ཡིད་བཞིན་
ནོར་བུ་ཉིད་ཀྱང་དེའི་དུས་སུ་ ཨ་ཙ་ར་ཞིག་ གིས་རྒྱ་གར་དུ་གདན་དྲངས་་་་་་་
ནས་རྗེ་བླ་མ་དངོས་སུ་ གྱུར་ཏེ་དེ་གཉིས་ཀྱིས་སླར་ཡང་བསྟན་པའི་བྱ་བ་རྒྱ་་་་
ཆེན་པོ་མཛད་པར་འགྱུར་རོ། །ཞེས་ཚད་མའི་སྐྱེས་བུ་འགའ་ཞིག་གིས་
དག་སྣང་དུ་མཁྱེན་ནས་ལུང་བསྟན་པའང་ཐོས་སོ། །
རིགས་ལྡན་དྲག་པོ་འཁོར་ལོ་ཅན་ནི་པཎ་ཆེན་དང་པོའི་སངས་རྒྱས་་་་༠
ཏེ། འཇམ་དཔལ་རྡོ་རྗེའི་རྣམ་འཕྲུལ་ཙོང་ཁ་པའི། །བློ་བཟང་ཆོས་ཀྱི་
མདུན་ས་མཛེས་པའི་རྒྱན། །མ་འོངས་ནག་ཕྱོགས་ལྷ་མིན་ཀླ་ཀློའི་དཔུང༌།།
འཇོམས་མཛད་འཁོར་ལོས་བསྒྱུར་ལ་གསོལ་བ་འདེབས། །ཞེས་གསུངས་སོ།།
རིགས་ ལྡན་གྱི་དམག་དཔོན་ཧ་ནུ་མན་ཐ་ནི་རྒྱལ་དབང་སུ་མ་ཏི་ཀ་ལྤ་་་
བྷ་དྲ་ས་མུ་དྲ་སྟེ། གསང་རྣམ་ གསོལ་འདེབས་ལས། མ་འོངས་ཀླ་ཀློའི་དཔུང་
ཚོགས་གཞོམ་པ་ལ། །མི་བཟད་རྡོ་རྗེའི་རུ་མཚོན་རྔམས་བརྗིད་ཅན། །
མི་རྗེ་བཅུ་གཉིས་བདག་པོའི་སྣང་བ་ཡིས། །འཛམ་གླིང་ཡངས་པའི་ཁྱོན་
ལ་དགེ་ལེགས་སྦྱིན། །ཞེས་གསུངས་ཤིང༌། དམག་དཔོན་དྲག་པོ་ནི་བད ག་
གི་འདྲེན་པ་ཛྙཱ་ན་ཤཱ་ས་ན་སྱཱ་དཱི་པི་ཤྲཱི་བྷ་དྲ་ཡིན་པར་པཎ་ཆེན་བཱི་མཱན་ཛྷཱ་ནའི་
གསང་བའི་ལུང་གིས་བསྟན་ཚུལ་རྣམ་ཐར་དགེ་ལྡན་བསྟན་པའི་མཛེས་རྒྱན་་་་
དུ་བརྗོད་ཟིན་པ་ལྟར་རོ། །
པདྨའི་གཉེན་དེ་ནམ་མཁའི་དབྱིངས་འཕ གས་ ཀྱང༌། །འོད་སྣང་ས་
གཞི་ཀུན་ལ་འབབ་པ་བཞིན། །ཉི་མའི་གཉེན་དེ་འཛམ་གླིང་དབུས་བྱོན་



469
ཤམྦྷ་ལའི་ཡུལ་དུ་བན་པ་དར་བའི་ཚུལ།
ཀྱང་། ༑ དམ་ཆོས་ས་མཐའ་ཀུན་ཏུ་ཆེར་རྒྱས་པས། །ཐུབ་དབང་ཞལ་གྱི་
ཆུ་འཛིན་ལས་འོངས་པའི། །ལུང་བསྟན་ཆར་གྱིས་ག ཤེར་བའི་ལི་ཡུལ་དུ། །
ལུས་ཅན་བསོད་ནམས་མྱུ་གུ་སྨིན་པའི་རྩེར། །དམ་ཆོས་གསེར་གྱི་སྙེ་མས་
ཡོངས་སུ་དུད། །རྒྱལ་བསྟན་ཆོས་ཀྱི་ཁྲི་ཆེན་འདེགས་བཟོད་པའི། །དད་
སྟོབས་དཔུང་བའི་ཤུགས་འཆང་མིའི་སེང་གེ །དུ་མས་ཡོངས་བཟུང་ཧོར་གྱི་
ཡུལ་དག་ཀྱང་། །ད་དུས་གངས་ཅན་ལྗོངས་ཀྱི་དཔལ་ཡོན་འཛིན། །
རིགས་ལྡན་དྲག་པོའི་དཔུང་གི་ཆར་ཆེན་གྱིས། །ལྟ་ངན་དྲི་མ་ཀུན་བཀྲུས་
ནོར་འཛིན་བཞིན། །རྫོགས་ལྡན་གསར་བའི་འཛུམ་བག་གསལ་བྱེད་པའི། །
འབྱུང་འགྱུར་གཏམ་གྱི་དབྱར་རྔ་འདི་ཡང་སྙན། །བཀྲ་ཤིས་པདྨ་ཁ་འབྱེད་
པའི༑ ༑ རྒྱལ་བསྟན་ཉི་མ་འོད་པོ་ཆེ། །ཧོར་དང་ལི་ཡུལ་ཤམྦྷ་ལར། །
ཤར་བའི་ངོ་མཚར་མདོ་ཙམ་སྨྲས། །ཞེས་གྲུབ་མཐའ་ཐམས་ཅད་ཀྱི་ཁུངས་
དང་འདོད་ཚུལ་སྟོན་པ་ལེགས་བཤད་ཤེལ་གྱི་མེ་ལོང་ལས། ཡུལ་གྲུ་གཞན་
འགའ་ཞིག་ཏུ་གྲུབ་མཐའ་བྱུང་ཚུལ་བཤད་ཟིན་ཏོ། ། ། །



470
ལེའུ་ལྔ་བ།
ད་པས་མཇུག་བསྡུ་བ།
༩
-
-
-
-
-
ལེའུ་ལྔ་བ། གྲུབ་དོན་བཤད་པས་
མཇུག་བསྡུ་བ།
༄༅། །རྩ་བའི་ས་བཅད་ལྔ་བ་གྲུབ་དོན་བཤད་
པས་མཇུག་བསྡུ་བ་ནི། ཚིགས་སུ་བཅད་པའི་དབྱངས་
ཀྱིས་བརྗོད་པར་བྱ་སྟེ།
གང་གི་ཐུགས་རྒྱུད་གསེར་ལྡན་གཞི་ལ་ཐོག་མར་
དགེ་བ་སེམས་བསྐྱེད་རྩ་བ་བརྟན་པོ་ཚུགས། །དེ་ཡི་
སྟོབས་ཀྱིས་བསྐལ་བ་དུ་མར་བར་དུ་དགེ་བ་ཚོགས་་་་་་༌
གཉིས་ཆབ་རྒྱུན་མང་དུ་འཐུངས། །རྣམ་པ་དེ་ལྟས་
བསྐྱེད་ཅིང་བསྲིངས་ལས་ ཐ་མར་དགེ་བ་བྱང་ཆུབ་ལྗོན་་་
པའི་རྩལ་རྫོགས་པས། །སྲིད་ པའི་ གདུང་འཕྲོག་འཕྲིན་
ལས་བསིལ་གྲིབ་ཀུན་ཏུ་དགེ་བས་འགྲོ་རྣ མས་ཡོངས་་་་་༌་
སྐྱོབ་ཐུབ་པའི་དབང་། །དེ་ཡི་མཁྱེན་པའི་ཡེ་ཤེས་ཀེ་
ལ་ཤ །བརྩེ་ཆེན་ཉི་མའི་དྲོད་ཀྱིས་གདུངས་པ་ལས། །
བརྒྱད་ཁྲི་བ ཞི་སྟོང་ཆོས་ཀྱི་ཆུ་བོའི་རྒྱུན། །གདུལ་བྱའི་
ཞིང་ཁམས་རྣམས་སུ་གཞོལ་ཞིང་བབས། །བསླབ་



471
ལེའུ་ལྔ་བ། གྲུབ་དོན་བ ཤད་པས་མཇུག་བསྡུ་བ།
གསུམ་ནོར་བུའི་སྙིང་པོ་ཅན། །སྡེ་སྣོད་དག་བྱེད་འཁྱིལ་
བ་ཉིད། །བཤད་སྒྲུབ་རླབས་འཕྲེང་གཡོ་བ་ལ། །
ཐུབ་བསྟན་རྒྱ་མཚོ་ཆེ་ཞེས་གྲགས། །དེ་ཉིད་ལུང་
རིགས་གདེངས་ཀས་ཉེར་བཏེག་ལེགས་བཤད་ནོར་བུ་་་་
འ བར་ བའི་གཟི་འོད་ཀྱིས། །ལྟ་ངན་ས་འོག་མུན་པ་
ཀུན་འཇོམས་བླང་དོར་གནས་ལུགས་གསལ་བར་བྱེད།།
ཡོན་ཏན་རིན་ཆེན་གཏེར་གྱིས་སྐལ་བཟང་ཀླུ་ཕྲན་ཀུན་་་
སྐྱོང་འཇིག་རྟེན་ཐམས་ཅད་དུ། །དགེ་ལེགས་འདོད་
དགུའི་གྲུ་ཆར་འབེ བས་མཁས་བསྟན་འཛིན་ཀླུ་དབང་་་་
ཚོགས་ཀྱིས་བདག་གིར་བཟུང་། །རྣམ་དག་ཚུལ་ཁྲི མས་
པདྨའི་རྫིང་བུར་རྩེན། །ཟབ་ཅིང་རྒྱ་ཆེའི་ཆོས་ཀྱི་མགྲིན་
རྔ་རྡུང༌། །སྤྱོད་པ་རབ་ཞི་དབང་པོ་ཉེར་དུལ་བའི། །
སྡོམ་བརྩོན་ངང་ཚོགས་འདུ་བའི་གནས་སུ་གྱུར། །ཐུབ་
བསྟན་རིན་ཆེན་འབྱུང་གནས་དེས། །ཡུལ་དབུས་ཐ་
གྲུ་ཀུན་གང་སྟེ། །འཕྱུར་ཞིང་ལུད་པ་གངས་རི་ཡི། །
མུ་ཁྱུད་འཛིན་པའི་ལྗོངས་སུ་བབས། །དེ་ཉིད་མོས་པ་
ཐ་དད་པའི། །གཤོང་བུ་རྣམས་སུ་དྲངས་པ་ལས། །
བཤད་སྒྲུབ་པདྨས་མཛེས་པ་ཡི། །གྲུབ་མཐའི་རྫིང་བུ་
མང་ཞིག་འཁྱིལ། །ཐུབ་དབང་ཏེ་སེ་ལས་འོ ངས་པའི།།
དག་བྱེད་རྒྱུན་དུ་གཅིག་ན་ཡང་། །འགའ་ཞིག་རང་
-



472
ད་པས་མཇུག་བསྡུ་བ།
ལེའུ་ལྔ་བ།
རང་བློས་བྱས་ཀྱི། །བ་ཚུས་བསླད་པས་མ་རུངས་
གྱུར། ༈ དེ་ཚེ་འཇམ་དབྱངས་མི་ཡི་གར་མཛད་པ། །
བློ་བཟང་རྒྱལ་ བའི་མཁྱེན་རབ་ཀེ་ཏ་ཀས། །མ་དག་
རྙོག་པའི་དྲི་མ་བགྲུངས་བྱས་ཏེ། །ཆོས་ཚུལ་བདུད་རྩིའི་
རང་བཞིན་ཉིད་དུ་མཛད། །ཀྭ་ཡེ་བློ་དང་ལྡན་པ་
རྣམས་ཀྱིས་སེམས་དང་ལས་སུ་བྱ་བ་ནི། །སྡུག་བསྔལ་
རང་བཞིན་འཁོར་བ་འདི་ལས་ཐར་བའི་ཐབས་ཚུལ་་་་་
འཚོལ་བ་སྟེ། །ཚུལ་དེ་ནམ་ཡང་སེམས་པ་མེད་པར་
འདི་སྣང་ཁོ་ནས་ཆོག་ཤེས་པ། །དེ་དག་ཤ་ཚུགས་མི་
རུ་སྣང་ཡང་ཕྱུགས་ཀྱི་གྲངས་སུ་བགྲང་བྱ་ཉིད། །དེ་
ཡང་འཇིག་རྟེན་འདི་ན་བཅིང་དགྲོལ་གྱི། །རྣམ་ གཞག་
སྨྲ་བ་ཕྱི་ནང་སྡེ་གཉིས་ལས། །གང་གི་རྗེས་སུ་འབྲངས་
ན་བསླུ་བ་དང་། །མི་བསླུའི་ཁྱད་པར་ཐོག་མར་དཔྱད་
དགོས་ཏེ། །གྲུབ་ཀྱང་ཁེ་ཆུང་མ་གྲུབ་ཀྱང་། །གནོད་
པ་ཆུང་བ་འདི་སྣང་གི །བྱ་བཞག་ཆུང་ངུ་རེ་ལ་ཡང༌།།
མནོ་བསམ་བརྒྱ་ཕྲག་གཏོང་བྱེད་ན། །མ་ནོར་གཏན་
དུ་འཚེངས་པ་དང༌། །ནོར་ན་ཕུང་ཚབས་ཆེ་བ་ཡི། །
བླང་དོར་གནས་ལ་མི་དཔྱོད་པར། །གྱ་ཚོམ་འཇུག་པ་
ཇི་ལྟར་རུང༌། །དེས་ན་ཕྱི་རོལ་མུ་སྟེགས་པའི། །
འདོད་ཚུལ་ཤེས་ན་ལུགས་དེ་ལ། །ཚད་མའི་གནོད་



473
ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ།
པ་འབབ་པའི་ཚུལ། །མཐོང་ནས་དུག་ལྟར་སྤོང་བ་
དང་༑ ༑ རང་གི་སྟོན་པས་གསུངས་པ་ཡི། །འཁོར་
བའི་འཇུག་ལྡོག་རིམ་པ་རྣམས། །ཚད་མས་གྲུབ་ཚུལ་
དངོས་སྟོབས་ཀྱི། །རིགས་པས་གཏན་ལ་ལེགས་ཕབ་
པས༑ ༑ བསྟན་པ་ཁོ་ན་ཐར་འདོད་ཀྱི། །འཇུག་
ངོགས་མཆོག་དང་སྟོན་པ་ཉིད། །བསླུ་མེད་ཚད་མའི་
སྐྱེས་བུ་རུ། །ངེས་རྙེད་བསྟན་དང་སྟོན་པ་གཞན། །
མི་འཚོལ་སྲོག་གི་ཕྱིར་དུ་ཡང་། །དཀོན་མཆོག་གསུམ་
པོ་མི་སྤོང་བར། །སྙིང་ནས་གཏན་གྱི་སྐྱབས་གནས་
སུ༑ ༑ འཛིན་པ་འདུན་མ་ཀུན་གྱི་གཞི། །དེ་བཞིན་
བོད་ཀྱི་ལྗོངས་འདིར་ཡང་། །ཆོས་ལུགས་གྲུབ་མཐའ་སྣ་
ཚོགས་པ། །རྒྱ་ཡི་གོས་ཀྱི་རི་མོ་བཞིན། །འདྲ་དང་
མི་འདྲ་རྣམ་པ་མང་། །དེ་དག་རྣམས་ཀྱི་ལྟ་སྒོམ་སྤྱོད།།
རྣམ་གཞག་ཇི་ལྟ་བུ་ཡི་ཚུལ། །མ་འདྲེས་ཤེས་ནས་ལུང་
རིགས་ཀྱིས། །ཡང་དག་ལྟར་སྣང་དབྱེ་དགོས་ཀྱང་། །
འགའ་ཞིག་ཆགས་སྡང་དབང་དུ་གྱུར། །ལ་ལ་རྨོངས་
ཞེན་ཙམ་གྱིས་འཇུག །གཞན་དག་ཀུན་ལ་དག་སྣང་
བསྒོམ༑ ༑ ཕལ་ཆེར་ཆོས་ལ་རྟོག་དཔྱོད་མེད། །བློ་
ལྡན་ལུགས་ནི་དེ་མིན་ཏེ། །ཕྱོགས་ལྷུང་དོར་ནས་གཟུ་
བོའི་བློས། །ནོར་དང་མ་ནོར་མཆོག་དམན་གྱི། །



474
ལེ འུ་ལྔ་བ། གྲུབ་དོན་བཤད་པས་མཇུག་བསྡུ་བ། ་
ཁྱད་པར་འཚོལ་བར་བྱེད་པ་ཡིན། །རྒྱལ་བའི་གསུང་
རབ་དཔང་བཞག་སྟེ། །དངོས་སྟོབས་རིགས་པས་
དཔྱད་པ་ན། །བློ་བཟང་རྒྱལ་ བའི་རིང་ལུགས་ལ། །
རྒྱུ་མཚན་ཤེས་པའི་དད་པ་འབྱུང་། །དེ་ལྟར་མིན་པར་
ཆ གས་སྣང་འབའ་ཞིག་གིས། །རང་ཕྱོགས་བསྟོད་ཅིང་
གཞན་ཕྱོགས་སྨོད་པ་ཡིས། །བསྟན་ལ་དགག་སྒྲུབ་
བྱེད་པར་རློམ་པ་དག །མཁས་པ་རྣ མས་ཀྱིས་ཁྲེལ་བའི་
གནས་ཉིད་དོ། །རྒྱལ་ བའི་གསུང་རབ་ཇི་སྙེད་དུ། །
ཐར་བ་དོན་དུ་གཉེར་རྣམས་ལ། །ཉམས་ལེན་དུས་སུ་
མི་མཁོ་བ། །སྣ་གཅིག་ཙམ་ཡང་ཡོད་མིན་ཏེ། །
དྲང་ངེས་སྣ་ཚོགས་གསུངས་པ་ཡང་། །མཐར་ཐུག་
དགོངས་པ་གཅིག་ཏུ་འབབ། །ཐེག་པ་ཐ་དད་བསྟན་ -
པ་ཡང་། །མཐར་ཐུག་ཐེག་པ་ཆེ་ལ་གཞོལ། །དེ་
ཕྱིར་ཀཱ་རི་ཀཱ་ནས་བཟུང་། །འདུས་པའི་ བར་གྱི་མདོ་
བསྟན་ཆོས། །ཇི་སྙེད་མཆིས་རྣམས་གང་ཟག་གཅིག །
འཚང་རྒྱ་བ་ཡི་ཆ་རྐྱེན་ཡིན། །དེས་ན་སྐལ་ལྡན་ཐར་
འདོད་རྣམས། །ཕྱོགས་རེ་བ་དང་རགས་པ་རེས། །
ཚིམ་མིན་གཞུང་ལུགས་རབ་འབྱམས་ལ། །གནད་དུ་
འགྲོ་བའི་ཐོས་པ་བཙལ། །ཐོས་དོན་སྒྲུབ་པའི་ཆེད་
ཡིན་ཕྱིར། །ཕྱིར་ལྟས་ཁོ་ནར་མ་སོང་བར། །བསྒོམ་
་་



475
-
ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ།
པས་ཉམས་སུ་ལེན་པའི་ཚུལ། །གཏན་ལ་འབེབས་
པའི་ཐབས་སུ་དྲིལ། །སངས་རྒྱས་འབྱུང་བ་ལས་ཀྱང་
ཆེས་དཀོན་པ། །གསང་སྔགས་རྡོ་རྗེ་ཐེག་པའི་དགའ་
སྟོན་ལས། །རང་གི་བགོ་སྐལ་ཆ་ཙམ་མ་ལོན་ན། །
དེ་ནི་བསྟན་པ་འདི་ལ་སྐལ་ཆད་ཡིན། །ལྷ་ཡི་སྒྲུབ་
ཐབས་ཆུང་ངུ་ཙམ། །ཤེས་ཤིང་ཉམས་སུ་བླངས་པ་
ཡིས། །ས་ཆོད་ཅི་ཡང་མི་འབྱུང་བས། །རྒྱུད་དོན་
གདམས་པར་འཆར་བ་གཅེས། །དབང་ཐོབ་དམ་ཚིག་
ལ་གནས་ནས། །རིམ་གཉིས་ལམ་གྱི་བགྲོད་ལུགས་
དང༌༑ ༑ དེ་ལས་དངོས་གྲུབ་རིམ་པ་ཡིས། །རྡོ་རྗེ་
འཆང་གི་སར་བགྲོད་ཚུལ། །རྒྱུད་ཀྱིས་བསྟན་རིམ་
ལེགས་ཤེས་ནས། །ཇི་བཞིན་སྒྲུབ་པའི་རྣལ་འབྱོར་བ།།
དེ་ལ་སྔགས་ཚུལ་གཟིགས་པ་ཡི། །མཁས་པས་གསང་
སྔགས་པ་ཞེས་ཟེར། །དེ་ལྟའི་ཚུལ་གྱིས་བསྒྲུབ་བྱའི་
ཆོས༑ ༑ ཉམས་འོག་ཆུད་པའི་སྐལ་ལྡན་དེས། །འདི་
སྣང་སྒྱུ་མའི་ལྟད་མོ་ལ། །གཡེངས་པས་མི་ཚེ་འདའ་
མིན་པར། །རྒྱལ་བས་བསྔགས་པའི་དབེན་གནས་སུ། །
འདོད་ཆུང་ཆོག་ཤེས་ལ་གནས་པས། །མདོ་སྔགས་ཟུང་
འབྲེལ་ཉམས་ལེན་གྱིས། །ཚེ་དང་སྒྲུབ་པ་སྙོམས་པར་
བྱ། ༑ དེ་ལྟར་ཡོངས་རྫོགས་རྒྱལ་ བའི་བསྟན་པ་ལ། །



476
ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ།
གནད་དུ་སྨིན་པའི་ཐོས་བསམ་སྒོམ་བྱེད་པ། །འདི་ནི་
བློ་བཟང་རྒྱལ་བའི་དགོངས་པ་སྟེ། །དུས་གསུམ་རྒྱལ་བ་
གཤེགས་པའི་ལམ་བཟང་ཡིན། །འདི་ལྟའི་ཚུལ་ལ་སྐྱིད་
ལུག་ནས། །སེམས་ངོ་འཕྲོད་པ་ཙམ་ཞིག་གིས། །
འཕྲལ་དུ་གྲོལ་བ་རེ་བ་ནི། །རང་མགོ་རང་གིས་བསྐོར་
བར་ཟད། །གྲུབ་མཐའ་ཤེས་པའི་དགོས་པ་དང་། །
གྲུབ་མཐའི་བྱུང་བ་བརྗོད་པ་ཡི། །གྲུབ་དོན་གཏན་
ལ་ཕབ་པ་འདི། །གྲུབ་པ་འདོད་རྣམས་གཅེས་པར་
ཟུངས༑ ༑ ཞེས་པ་སྟེ། །གྲུབ་དོན་བཤད་པས་མཇུག་
བསྡུ་བ་ནི་འདི་ཙམ་མོ། །སླར་ཡང་སྨྲས་པ། གང་ཡང་
འདི་ན་ཟླ་བའི་དཀྱིལ་འཁོར་འོ་མཚོ་ལས། །རབ་དཀར་
འོད་ཀྱི་རླབས་འཕྲེང་ཡིད་འོང་འཕྱུར་བ་ལ། །རྣམ་མང་
རྒྱུ་སྐར་ཀུན་དའི་ཚོགས་རྣམས་རྒོད་པ་ཡིས། །ཆུ་གཏེར་
རྣ མས་ནི་ལང་ཚོ་རྒྱས་པའི་སྐལ་བཟང་བྱེད། །དེ་བཞིན་
བསྟན་དང་བསྟན་འཛིན་དང༌། །གྲུབ་མཐའི་བྱུང་བ་
བརྗོད་པ་ཡི། །ཉོན་མོངས་མེད་ པའི་གཏམ་འདིས་
ཀྱང་༑ ༑ རང་གཞན་སྐལ་བ་བཟང་ལ་སྦྱོར། །འོན་ཀྱང་
འཁོར་བའི་མུ་ལ་སྟེགས་འཆའ་བའི། །ལྟ་ངན་ཚུལ་དང་
ཐུབ་བསྟན་ཁང་བཟང་གི །བརྒྱད་ཁྲི་བཞི་སྟོང་ཆོས་སྒོ་
ལ་འཇུག་པའི། །གྲུབ་མཐའི་ཐེམ་སྐས་ཉིད་ཀྱང་རྣམ་



477
ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ། །
གྲངས་མང་། །ཚུལ་དེ་རྫོགས་ པར་ བརྗོད་པ་ལ། །
མཁས་པའི་ཡང་རྩེར་སོན་རྣམས་ཀྱང་། །བློ་གྲོས་ངལ་
བ་འཛིན་བྱེད་ན། །བདག་ལྟས་སྨྲ་བ་བཞད་གད་
གནས༑ ༑ དེ་ལྟ་མོད་ཀྱི་རྒྱ་མཚོའི་ཕ་མཐའ་བྱིས་པའི་
རྐྱལ་གྱིས་ཆོད་མིན་ཀྱང་། །སྤྲིན་སྔོན་དག་གིས་མཚོ་
བཅུད་འཐུངས་པ་ཆར་དུ་སྐྱུག་པར་བྱེད་པ་བཞིན། །
རྣམ་མང་རང་གཞན་གྲུབ་མཐའི་དེ་ཉིད་བདག་བློའི་་་་་་
སྤྱོད་ཡུལ་མ་ གྱུར་ ཀྱང་། །ཕྱོགས་ཙམ་མཐོང་ཞིང་ཐོས་
རྣ མས་ཡི་གེའི་ཕྲེང་བར་སྤེལ་ལ་སུ་ཞིག་གཤུང༌། །དེ་
ཕྱིར་བློ་མིག་གསལ་རྣམས་ཀྱི། །སྙིང་ལ་ཡ་མཚན་བསྐྱེད་
པ་དང་། །རང་ཉིད་བསོད་ནམས་འཕེལ་བའི་ཆེད། །
ཚུལ་འདིར་འབད་པའི་ངལ་བ་བགྱིས། །ཞིབ་ཏུ་བྲིས་ན་
ཚིག་ཚོགས་ཧ་ཅང་མང་བས་གླེགས་བམ་ཆེན་པོར་་་ ་༌༌"
འགྱུར༑ ༑ གླེགས་བམ་ཆེ་ན་མཐོང་བ་ཙམ་གྱིས་ལྟ་འདོད་
སྐྱེ་བོ་སྒྱིད་ལུག་འགྱུར། །སྒྱིད་ལུག་གྱུར་ན་ཁང་ཕུག་
མུན་པར་རྡུལ་ཁྲོད་གྱི་ནར་ངལ་བསོར་འགྱུར། །གྱི་ནར་
ངལ་བསོའི་བསྟན་ཆོས་རྩོམ་ལས་རྒན་པོ་གྱི་ནར་ཉལ་བ་་
འཐད། ། དེ་ཕྱིར་ཚིག་གི་ཡལ་འདབ་རྒྱས་མིན་ཡང་། །
དོན་གྱི་སྙིང་པོའི་མེ་ཏོག་མང་བཞད་པའི། །གཏམ་གྱི་
སྦྱོར་བ་ཙན་དན་ལྕུག་མའི་ཕོན། །བློ་ཆུང་བློ་ཡི་ར་བར་



478
ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ།
འཚམ་འདི་འཁྲུངས། །འདིར་འབད་བསོད་ནམས་རྒྱལ་
བའི་ཞིང་རྣམས་སུ། །ཀུན་བཟང་མཆོད་པའི་སྤྲིན་གྱི་
ཕུང་བོ་དང་། །འཇིག་རྟེན་ཀུན་ཏུ་འགྲོ་བའི་རེ་སྐོང་
བའི༑ ༑ ཡིད་བཞིན་དབང་གི་རྒྱལ་པོ་ཉིད་གྱུར་ཅིག །
བསླབ་གསུམ་ནོར་བུའི་ཏོག་མཛེས་ཤིང༌། །སྡེ་སྣོད་དར་
གྱི་ཤམ་བུ་ཅན། །བསྟན་པའི་རྒྱན་མཚན་ཕྱོགས་ཀུན་
ཏུ༑ ༑ ནམ་ཡང་མི་ནུབ་བསྒྲེང་གྱུར་ཅིག །ཁྱབ་པར་ཐུབ་
བསྟན་སྙིང་པོ་མཆོག །བློ་བཟང་རྒྱལ་བ་གཉིས་པ་ཡི།།
མདོ་སྔགས་རིང་ལུགས་དྲི་མེད་འདི། །སྲིད་མཐའི་བར་
དུ་རྒྱལ་ གྱུར་ཅིག །བསྟན་འཛིན་རྣམས་ཀྱི་ཞབས་པད་
བརྟན་ཅིང་རྣམ་དཀར་འཕྲིན་ལས་ཕྱོགས་བཅུར་རྒྱས། །
དགེ་འདུན་སྡེ་རྣམས་ཐུགས་མཐུན་ཁྲི མས་གཙང་རྟག་ཏུ་
བཤད་དང་སྒྲུབ་ལ་གཞོལ། །ས་དབང་མཐའ་དག་
བསྟན་ལ་དད་ཅིང་མངའ་ཐང་རྩོད་མེད་ཆོས་བཞིན་་་་༌
སྐྱོང་༑ ༑ འགྲོ་རྣམས་དགེ་བཅུའི་ལམ་ལ་ཞུགས་ཏེ་ཐར་
བའི་གྲོང་དུ་བགྲོད་གྱུར་ཅིག །བདག་ཀྱང་ཚེ་རབས་ཀུན་
ཏུ་དལ་འབྱོར་ཐོབ། །ཡང་དག་དགེ་བའི་བ ཤེས་ཀྱིས་
རྗེས་སུ་བཟུང་། །བློ་བཟང་རྒྱལ་བསྟན་ཐོས་བསམ་སྒོམ་
པ་ དང༌། །འཆད་རྩོད་རྩོམ་པས་འཛིན་ཅིང་སྤེལ་ བར་
ཤོག ༑ སྲས་བཅས་རྒྱལ་པའི་རླབས་ ཨིན་མཛད་པའི་
，



ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ། 479
ཁུར། ། གཅིག་ཏུ་འཁྱེར་ལ་ཟླ་བྲལ་སྙིང་སྟོབས་ཀྱིས། །
སྲིད་པ་ཇི་སྲིད་འཇམ་དཔལ་དབྱངས་བཞིན་དུ། །
མཁའ་ཁྱབ་འགྲོ་བའི་དཔུང་གཉེན་བགྱིད་པར་ ཤོག །
གྲུབ་མཐའི་བྱུང་བ་བརྗོད་ པའི་ གཏམ་འདི་ལ། །བྱིས་
པའི་སྐྱོན་གྱིས་འགལ་འཁྲུལ་ནོངས་པའི་ཚོགས། །གང་
མཆིས་སྐྱབས་མཆོག་རྣམས་ལ་བ ཤགས་བ གྱིད་ཀྱིས། །
བརྩེ་ལྡན་ཐུཊ་རྗེས་ཉེས་པ་སྦྱང་དུ་གསོལ། །གཏམ་འདི་
འབྲི་དང་པར་དུ་བརྐོ་བ་སོགས། །མཐུན་རྐྱེན་སྒྲུབ་དང༌
ཀློག་དང་སེམས་པ་ཀུན། །ཚེ་རབས་ཀུན་ཏུ་རྒྱལ་བས་
བསྔགས་པ་ཡི། །རྣམ་དག་ལམ་དང་འབྲལ་བར་མ་གྱུར་
ཅིག ༑ མཆོག་གསུམ་ཐུགས་རྗེ་ཀུན་ལ་སྙོམས་པར་འཇུག་
པ་ཉི་མའི་འོད་དང་མཚུངས། །སྲུང་མའི་འཕྲིན་ལས་
དུས་ལས་ནམ་ཡང་མི་ཡོལ་རྒྱ་མཚོའི་རླབས་ཕྲེང་བཞིན།།
རྟེན་འབྱུང་མཐུ་ལས་འདོད་དགུ་ཡིད་བཞིན་འཇོ་བ་་་
དཔག་བསམ་ཤིང་འདྲ་སྟེ། །བདེན་པ་འདི་དག་མཐུ་
ཡིས་ཇི་ལྟར་སྨོན་པ་དེ་བཞིན་འགྲུབ་གྱུར་ཅིག །
ཅེས་གྲུབ་མཐའ་ཐམས་ཅད་ཀྱི་ཁུངས་ དང་འདོད་ཚུལ་སྟོན་པ་ལེགས་་་
བཤད་ཤེལ་གྱི་མེ་ལོང་ཞེས་བྱ་བ་འདི་ནི། མཁས་གྲུབ་ཡོངས་ཀྱི་གཙུག་རྒྱུན་
ཀུན་མཁྱེན་བླ་མ་འཇམ་དབྱངས་བཞད་པའི་སྲས་ཀྱི་ཐུ་བོ་ཁྲི་ཆེན་གུང་ཐང་་་
བ་དགེ་འདུན་ཕུན་ཚོགས་ཀྱི་ཡང་སྤྲུལ་རབ་འབྱམས་གཞུང་ལུགས་ཀུན་ལ་་་༌
，



480
ལེའུ་ལྔ་བ། གྲུབ་དོན་བཤད་པས་མཇུག་བསྡུ་བ།
གཞན་དྲིང་མི་འཇོག་པའི་མཁྱེན་རབ་ཀྱིས་འདོད་དགུར་དབང་བསྒྱུར་བའི་་་་
མཁས་གྲུབ་དམ་པ་དཀོན་མཆོག་བསྟན་པའི་སྒྲོན་མེས་འདི་ལྟ་བུ་རྩོམས་ཤིག་་
ཅེས་དངུལ་གྱི་མཎྜལ་ལྷ་རྫས་དང་བཅས་ནན་ཏན་དུ་བསྐུལ་མ་མཛད་པ་་་༌༌་
དང་༑ དེ་མཚུངས་ཐུ་མེད་པའི་ཟིའི་དགོན་སྡེའི་ཁྲི་བ་གཞུང་བརྒྱ་སྨྲ་བའི་ལྷ་
རམས་པ་ཡེ་ཤེས་དོན་གྲུབ་ཀྱིས་འཕྲིན་ཡིག་གི་ལམ་ནས་ཡང་ཡང་བསྐུལ་་་་༌༌
ཞིང་། གཞན་ཡང་རིགས་པ་སྨྲ་བ་ཨོའུ་ཧན་དཀའ་བཅུ་ཡོན་ཏན་དཔལ་
བཟང་དང་། ཁྲེན་ཟིན་དཀའ་བཅུ་བསྟན་འཛིན་རྒྱ་མཚོ་སོགས་ཆོས་སྡེ་ཆེན་
པོ་བྱམས་པ་གླིང་གི་གྲྭ་རིགས་རྣམ་དཔྱོད་དང་ལྡན་པ་མང་པོ་ཞིག་ གིས་ ཀྱང་་་་
གསོལ་བ་བཏབ་པ་ལ་བརྟེན་ནས་ཕྱེད་ཙམ་བྲིས་ཟིན་པ་ན། མདོ་སྔགས་
རིག་གནས་མཐའ་དག་ལ་མཁྱེན་དཔྱོད་འགྲན་ཟླ་དང་བྲལ་བ་རོང་པོ་བིའི་པ་
སྤྲུལ་སྐུ་ངག་དབང་མི་ཕམ་ཟླ་བས་གཟིགས་ནས་ཀྱང་མཇུག་ཡོངས་སུ་རྫོགས་་
པ་ཞིག་གྲུབ་པར་གྱིས་ཞེས་ནང་མཛོད་དང་བཅས་བསྐུལ་བ་ལ་བརྟེན་ནས།
ངེས་པ་དོན་གྱི་རྡོ་རྗེ་འཆང་ཐམས་ཅད་མཁྱེན་པ་ལྕང་སྐྱ་རིན་པོ་ཆེ་རོལ་བའི་་
རྡོ་རྗེ་དང༌། ཐུབ་བསྟན་ཡོངས་སུ་རྫོགས་པའི་མངའ་བདག་དོན་གྱི་སླད་དུ་
མཚན་ནས་སྨོས་ཏེ་བདག་གི་མཁན་རིན་པོ་ཆེ་རྗེ་བཙུན་ངག་དབང་བྱམས་་་
པའི་ཞལ་སྔ་ནས་དང་། དམ་པའི་ཆོས་ཀྱི་འཁོར་ལོས་བསྒྱུར་བ་ཆེན་པོ་འཇམ་
པའི་དབྱངས་དཀོན་མཆོག་འཇིགས་མེད་དབང་པོ་དང་། ཁྱབ་བདག་སྟག་ཕུ་
བ་ཆེན་པོ་ཧ་ས་བཛྲ་ཞབས་དང་། བསླབ་གསུམ་རིག་གནས་རྒྱ་མཚོའི་མངའ་
བདག་པཎྜི་ཏ་ཛྙཱ་ན་བི་བྷཱུ་ཏི་སོགས་ཡོངས་འཛིན་དམ་པ་བཅུ་ཕྲག་གསུམ་་་་
ལྷག་གི་ཞབས་རྡུལ་སྤྱི་བོར་བསྟེན་པའི་བཀའ་དྲིན་ལས། མཁས་པ་མགུ་བའི་



481
སྦྱར་བྱང་དང་སྨོན་བྱང་།
གཏམ་སྨྲ་བ་ལ་བློ་གྲོས་ཀྱི་སྤོབས་པ་མི་དམན་པའི་བཙུན་གཟུགས་སྙོམས་ལས་
པ་ ༧ བློ་བཟང་ཆོས་ཀྱི་ཉི་མ་ཞེས་བགྱི་བས་རང་ལོ་བཅུ་ཕྲག་དྲུག་དང་ཉག་་་་
མ་ལྔར་སླེབས་པ་བློ་ངན་ཞེས་པ་ལྕགས་མོ་བྱའི་ལོ་རྒྱལ་ཟླ་བའི་ཡར་ངོའི་རྒྱལ་་
བ་གཉིས་པའི་ཚེས་བརྒྱད་བདུད་རྩི་སྦྱོར་བ་བཟང་པོའི་ཉིན་བཤད་སྒྲུབ་་་་་..
བསྟན་པའི་འབྱུང་གནས་ཆོས་སྡེ་ཆེན་པོ་དགོན་ལུང་བྱམས་པ་གླིང་དུ་རྫོགས་་ །
པར་སྦྱར་བའི་ཡི་གེ་བ་ནི་ཨོར་དུ་སུ་ཧང་གིན་དགེ་སློང་བློ་བཟང་དར་མ།
ཨོ་ཐོག་དགེ་སློང་ངག་དབང་ཕུན་ཚོགས། ཅུན་གྲྭར་དགེ་སློང་ཡེ་ཤེས་དཔལ་
ལྡན་རྣམས་ཀྱིས་བགྱིས་སོ། །
འདི་ལ་བརྟེན་ནས་ཀྱང་རྒྱལ་བ་འཇམ་དཔལ་སྙིང་པོའི་རིང་ལུགས་་་་་
དྲི་མ་མེད་པ་ཕྱོགས་དུས་གནས་སྐབས་ཐམས་ཅད་དུ་དར་ཞིང་རྒྱས་ལ་ཡུན་
རིང་དུ་གནས་པར་ གྱུར་ཅིག །
གྲུབ་མཐའི་བསྟན་བཅོས་འདི་བརྩམས་ནས་མཇུག་ཙམ་ལ་སླེབས་ པའི་་
དུས་སུ་ཁོ་བོ་ཡུན་རིང་ན་བ་དང་ཐུག འོན་ཀྱང་ཨུ་ཚུགས་ཀྱིས་བསྒྲུབས་
པར་བགྱིས་ཏེ། ཞུས་དག་ཀྱང་ཡམ་མེ་བ་ཞིག་བགྱིས་ཟིན། ཞིབ་ཆ་མ་ཐུབ་
པས་ད་དུང་ནོར་འཁྲུལ་འགའ་ཞིག་ཡོད་ཀྱང་སྲིད་པས་བཟོ་བཅོས་དགོས་་་་་
སོ༑ ༑དགེ་ལེགས་འཕེལ། ། ། །
སྨོན་བྱང་དང་སྦྱར་བྱང་།
༄༅། །དེ་ཡང་ཤེས་བྱའི་དངོས་པོ་མ་ལུས་པ་ལག་མཐིལ་གྱི་རྫས་ལྟར་
གཟིགས་པའི་ཐམས་ཅད་མཁྱེན་པ་རྗེ་བཙུན་བློ་བཟང་ཆོས་ཀྱི་ཉི་མ་དཔལ་་་



482
སྦྱར་བྱང་དང་སྨོན་བྱང་།
བཟང་པོ་དེ་ཉིད་ནས། དང་པོར་གྲུབ་མཐའ་འདི་གསར་རྩོམ་གནང་སྐབས་
བོད་ཀྱི་གྲུབ་མཐའི་རྣམ་གཞག་སྔ་སོར་རྩོམ་མཁན་མ་བྱུང་འདུག་པས་དཀའ་་
ལས་ཆེ་ཡང་སོ་སོའི་འདོད་ཚུལ་སོགས་ཞིབ་པར་བྲིས། འཐད་མི་འཐད་ཀྱི་
དགག་སྒྲུབ་སོགས་རང་རང་གི་ཐད་ཀར་མ་འདྲེས་པར་བཀོད། དགེ་ལྡན་
པའི་སྐབས་སུ་དེ་དག་སོ་སོའི་ཆོས་ལུགས་འཐད་ལྡན་ཐམས་ཅད་དགེ་ལུགས་་
པའི་ལྟ་སྒོམ་སྤྱོད་གསུམ་དང་མདོ་སྔགས་ཀྱི་གནད་གང་དང་གང་དུ་འདུ་་་་་་
ཚུལ། དེའི་སྟེང་དུ་ཁྱད་ཆོས་ཐུན་མོང་མ་ཡིན་པ་ཇི་ལྟར་ཡོད་ཚུལ། དེས་
ན་གྲུབ་མཐའི་རྣམ་གཞག་ལེགས་པར་ཤེས་ནས་མཆོག་དམན་གྱི་ཁྱད་པར་་་་
འབྱེད་པ་གལ་ཆེ་ཚུལ། གཞན་རྣམས་ཀྱང་རང་རང་ལ་ཐད་ཀར་དོན་དུ་
འགྱུར་ཚུལ་ཤེས་ནས་ཆགས་སྡང་དང་འཕྱ་སྨོད་མི་རུང་ཚུལ་ཞིབ་པར་འགོད་
དགོས་ཞེས་གསུང་སྒྲོས་ཡང་ཡང་བྱུང་ནའང་། གདུལ་བྱའི་ལས་ཀྱི་དབང་
གིས་ བར་སྐབས་ཤིག་ནས་བསྙུན་གྱི་ཚུལ་བསྟན་ཏེ། རབ་བྱུང་བཅུ་གསུམ་
པའི་ཆུ་ཁྱི་ཧོར་ཟླ་དྲུག་པའི་ཚེས་བཅུའི་ཉིན་མཁའ་སྤྱོད་དུ་འབྱོན་པའི་ཐུགས་
དགོངས་ཅིས་ཀྱང་ལྡོག་ཏུ་མ་བ ཏུབ་པར་བརྟེན། ཟླ་བ་དྲུག་པའི་ཚེས་བརྒྱད་
ཀྱི་ཉིན་བར་དུ་སྔ་རྩོམ་འགའ་ཞིག་ལ་ཞུས་དག་དང་། རྩོམ་མཇུག་སྐོང་
དགོས་པ་རྣམས་ཆ་དྲག་གིས་རྩོམ་པ་གནང་བ་སོགས་ཀྱི་བར་སྐབས་སུ་གྲུབ་་་
མཐའ་འདི་ཡང་ཉུང་ངུར་བསྡུས་པའི་ཚུལ་གྱིས་བཀའ་རྩོམ་གང་མགྱོ གས་ ་་༌༌
དང་ཞུས་དག་ཡམ་མེ་བ་ཞིག་གནང་ཐུབ་ཙམ་བྱུང་བ་ཡིན་པ་དེ་ལུགས་ཀུན་་་
གྱིས་དགོངས་འཚལ་ལོ། །སརྦ་མངྒ་ལཾ། །
༄༅། །ཨོཾ་སྭ་སྟི། ཤེས་བྱའི་དངོས་ཀུན་ཇི་བཞིན་



483
སྦྱར་བྱང་དང་སྨོན་བྱང༌།
གཟིགས་པ་ཡིས། །རྟོག་གེའི་མིག་དང་སྙོམས་འཇུག་
བློས་རྙེད་པའི། །གྲུབ་མཐའ་ངན་པས་ལོག་ལམ་སྟོན་པ་
རྣམས༑ ༑ ཚར་གཅོད་གཉིས་མེད་གསུངས་པས་དེང་
སྐྱོངས་ཤིག །ཉེས་ཀུན་རྩ་བ་བཏོན་ནས་ཞི་བའི་སྒོར།།
རིགས་ཅན་གསུམ་གྱི་གདུལ་བྱ་བཀྲི་བའི་ཕྱིར། །སྐལ་
བར་འཚམས་པའི་ཡང་དག་གྲུབ་མཐའ་བཞི། །མཁྱེན་
དང་བརྩེ་བ་ཚོགས་ལས་དེ་ཡིས་འདོམས། །བཀའ་དང་
དེ་འགྲེལ་མང་པོའི་ངག་རྒྱ་མཚོ། །རྣམ་དཔྱོད་མགྲིན་
པ་ཡངས་པའི་རྔུབས་གཅིག་གིས། །མང་ཐོས་ལྟོ་བར་
བསྐྱིལ་ལས་གནད་བསྡུས་པའི། །ལེགས་བཤད་བདུད་
རྩིའི་འབྱུང་གནས་ཐུའུ་བཀྭན་པ། །གང་དེས་གངས་
ཅན་ཁྲོད་ན་གང་གང་གིས། །ཐ་དད་ཐེག་པའི་ཕྱོགས་
འཐེན་ཐུན་མིན་དུ། །བསྟན་པའི་སྟེགས་གཅིག་ལས་
བཏོན་ལྟ་གྲུབ་ཁྱད། །ཅི་བཞེད་གཞུང་ལུགས་ཇི་བཞིན་
གཞི་བཅས་བཤད། །རང་ལུགས་བཞག་དང་གཞན་
ལུགས་དགག་པ་ལ། །ཁྱད་ཆོས་བཏགས་ཏེ་མཆོག་དང་
མཆོག་མིན་དུ། །བསྒྲུབ་པ་རིག་པ་སྨྲ་རྣམས་ཚུལ་ལུགས་
ཏེ། ། འདི་ལས་སྡང་ཞེན་སྐྱེད་པ་གནས་མ་ཡིན། །
སྟོན་ལམ་གྲོགས་བཅས་ཡང་དག་ཡང་དག་མིན། །རྣམ་
ཐར་ལྟ་བ་ཕྲིན་ལས་བཅས་སྒོ་ནས། །ལེགས་པར་མ་



484
སྦྱར་བྱང་དང་སྨོན་བྱང་།
ངེས་བྲག་ཅའི་རྗེས་འཇུག་ན། །གཡང་ས་ཆེན་པོར་མིག་
ལྡན་འཇུག་ཀྱང་སྲིད། །དེ་ཕྱིར་བསྟན་དང་སྟོན་པ་ཚད་
མའི་རྗེས། །ཞུགས་ནས་དོན་གཉིས་སྒྲུབ་པའི་སྐལ་ལྡན་
ཆེད༑ ༑ མདོ་སྔགས་ཡན་ལག་བཅས་པའི་དམ་ཆོས་
རྣམས། ། གང་ལས་འབྱུང་བའི་ཁུངས་དང་དེ་དེའི་
གནད༑ ༑ སྟོན་པའི་བསྟན་བཅོས་སྙིང་མུན་སེལ་བའི་
ཉི༑ ༑ འདི་འདྲ་བློ་ལྡན་ལམ་གྱི་སྒྲོན་མེ་སྟེ། །འཕགས་
བོད་ཙི་ནར་ལྷག་པར་སྣང་ཚུལ་རྣམས། །འཇམ་
དབྱངས་བླ་མའི་མཁྱེན་བརྩེའི་ནམ་མཁའ་ལས། །བོད་
ཆེན་སྡེ་དགེའི་ས་ལ་བཀའ་བསྟན་གྱི། །གསུང་རབ་སྤར་
གྱི་ཕོ་བྲང་མཐོར་བསྙེགས་ཀྱང་། །ཡན་ལག་རྫོགས་
པར་བསྒྲུབ་པའི་ཐུགས་བཞེད་ཀྱི། །འོད་ཟེར་བརྒྱ་ཕྲག་
སྤྲོས་པའི་ཆ་ཤས་ཙམ། །རང་རང་བསོད་ནམས་དགའ་
ཚལ་དར་བ་དང༌། །འཕགས་པ་དགྱེས་པའི་མེ་ཏོག་
བཞད་ཕྱིར་ཏེ། །དད་པའི་ཆུ་གཏེར་འབྱོར་བའི་ནོར་བུ་
ཅན༑ ༑ གང་དག་མཆིས་ལའང་སྐུལ་བའི་གཞི་རུ་
བ ཞེངས༑ ༑ འདི་ཡི་དགེ་བས་བདེ་བར་གཤེགས་པའི་
བསྟན༑ ༑ ཐར་འདོད་རྣམས་ཀྱི་འཇུག་ངོ གས་མཆོག་
ཉིད་དུ༑ ༑ ཤེས་པའི་ངེས་པས་མི་འཕྲོག་དད་ཐོབ་ཅིང༌།།
ལོག་པའི་ལམ་ལས་འགྲོ་ཀུན་ལྡོག་གྱུར་ཅིག །སྟོན་པ་



485
--
-
སྦྱར་བྱང་དང་སྨོན་བྱང་།
མཆོག་དེའི་རྗེས་སུ་སྨྲ་བ་རྣམས། །ཐ་དད་འདོད་པ་
གང་དང་གང་ཡིན་ཀྱང༌། །བྱང་ཆུབ་སྒྲུབ་ལ་རོ་གཅིག་
གྱུར་མཐོང་སྟེ། །རྩོད་པ་ཉེར་ཞི་དག་སྣང་འདྲེས་གྱུར་
ཅིག ། བསྟན་པ་རིན་ཆེན་ཉིན་མོའི་སྣང་བཞིན་རྒྱས།།
ཆོས་མིན་མགལ་བ་མུན་པའི་ཀློང་དུ་ནུབ། །བསྟན་
འཛིན་རྣམས་ཀྱི་སྙིང་སྟོབས་སླར་འཕེལ་ཏེ། །བསྟན་
པས་འཚོ་བའི་སྐྱེ་རྒུ་བདེ་གྱུར་ཅིག །སརྦ་དཱ་ཀ་ལྱཱ་ཎཾ་
བྷ་བ་ཏུ། ། ། །
འདི་ག་དཔེ་སྐྲུན་ཁང་གིས་ སྡེ་དགེའི་པར་ གཞིར་བྱས་ལོ་ཚིགས་སོགས་་་
མ་དག་པ་རྣམས་དགོན་ལུང་པར་ལ་ཁུངས་གཏུགས་ཏེ་བསྐྲུན་པ་ལགས་སོ།།



，
ཚེ་ཏན་ཞབས་དྲུང་གིས་མདུན་ཤོག་གི་མཚན་བྱང་བྲིས།
རྡོ་རྗེ་རིན་ཆེན་གྱིས་དཔེ་དེབ་ཀྱི་སྒྲིག་འགན་ཁུར།
ལུ་ཀྲིན་གྱིས་མདུན་ཤོག་གི་རི་མོ་བྲིས།
ཐུའུ་བཀཱན་གྲུབ་མཐའ།
ཐུའུ་བཀྭན་བློ་བཟང་ཆོས་ཀྱི་ཉི་མས་བརྩམས།
ཀན་སུའུ་མི་རིགས་དཔེ་སྐྲུན་ཁང་གིས་བསྐྲུན།
ཀན་སུའུ་ཞིང་ཆེན་ཞིན་ཧྭ་དཔེ་ཁང་ གིས་བཀྲམ།
མཚོ་ སྔོན་མི་རིགས་ད པར་ཁང་གིས་ པར་ གཞི་བསྒྲིགས།
ལན་ཀྲོའུ་ཞིན་ཧྭ་དཔར་ཁང་གིས་ པར་དུ་བཏབ།
1984 ལོའི་ཟླ 4 པར་ པར་ གཞི་དང་པོ་བསྒྲིགས།
1984 ལོའི་ཟླ 4 པར་དཔར་ཐེངས་དང་པོར་དཔར།
ཚར་གྲངས 1-5, 300
བ་ཅི ཀ་གྱུར་གྱི་དཔེ་རྟགས M11126 •5 དེ ་རེར་སྒོར 2,50



封面题字:才旦夏草
责任编辑:道周
封面设计,
吴祯
宗教源流史
(藏文)
图官·洛桑却吉尼玛著
甘肃民族出版社出版
(兰州市第一新村51号)
甘肃省新华书店发行
青海民族印刷厂排版,兰州新华印刷厂印刷
850x1168毫米 32开本 15.625印张插页2
1984年4月第一版 1984年4月第一次印刷
印数:1 5,300
统一书号:M11126.5 定价:2.50元
-
-
